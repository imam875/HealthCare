[
  {
    "id": "1",
    "name": "ওজন কমান",
    "title": "স্বাভাবিকভাবে ওজন কমানোর উপায়",
    "description": "আমাদের যাদের ওজন বাড়ার ধাত আছে, তাদের পক্ষে ওজন কমানোটা (weight loss) একটা চ্যালেঞ্জিং (challenging) ব্যাপার. ইন্টারনেটে অনেক রকমের ওজন কমানোর উপায় (weight loss) আছে, এমনকি একদিনে একটা নির্দিষ্ট পরিমান ওজন কমানোর (weight loss) উপায়ও (tricks) আপনি পাবেন. কিন্তু এক্ষেত্রে বলে রাখা ভালো যে বেশিরভাগ ক্ষেত্রেই এই উপায়গুলো (tricks) কোনো কাজ করে না. কারণ ঝটপট করে প্রকৃতির বিরুদ্ধে গিয়ে ওজন কমানোর (weight loss) চেষ্টা করলে বেশিরভাগ সময়েই তা উল্টো ফল দেয়. আপনি হয়তো ওজন কমিয়ে (weight loss) নিলেন, কিন্তু দেখা গেলো যে অন্য কোনো শারীরিক অসুবিধে আপনার জীবনে আসতে শুরু করলো. তাই তাড়াহুড়ো না করে স্বাভাবিক নিয়মে যদি আপনি আপনার ওজন কমানোর (weight loss) চেষ্টা করেন, তাহলে সেটা কার্যকরীও হবে এবং দীর্ঘস্থায়ীও হবে. শুধু কয়েকটা নিয়ম মেনে চলতে হবে একটু. আজ আমরা আপনাকে ১৩ টি Weight Loss Tips জানাবো, যাতে আপনি স্বাভাবিক ভাবে নিজের ওজন কমাতে পারেন (Weight Loss Tricks) এবং নিজের ওজন নিয়ন্ত্রণেও রাখতে পারেন.\n১. বেশি করে প্রোটিন খান\nWeight Loss 1আমাদের অনেকেরই ধারণা আছে যে কম খেলে বা না খেয়ে থাকলে তাড়াতাড়ি ওজন কমে (weight loss). ধারণাটা সম্পূর্ণ ভুল. পেট খালি রাখলে ফ্যাট (fat) জমার সম্ভাবনা অনেক বেশি থাকে. আর শরীরে যথেষ্ট পুষ্টির (nutrition) অভাবে আপনি দুর্বল হয়ে পড়েন. ফলস্বরূপ, আপনার ইমিউনিটি (immunity) কমতে থাকে এবং অসুস্থ হবার সম্ভাবনা অনেক বেশি হয়ে যায়. তাই খাওয়া বন্ধ করবেন না. বরঞ্চ খাবারে প্রোটিন যোগ করুন. বেশি করে প্রোটিন খেলে ওজন বাড়ার সম্ভাবনা কমে এবং প্রোটিন যেহেতু অনেক বেশি পুষ্টিকর, ফলে আপনার শরীরও ফিট থাকে.\n ২. সিঙ্গেল ইনগ্রেডিয়েন্ট (single-ingredient) খাবার খান\nWeight Loss 2না, শুধু একটা খাবার খেতে বলছি না. সিঙ্গেল ইনগ্রেডিয়েন্ট (single-ingredient) ফুড অর্থাৎ  যে খাবারগুলো প্রসেস (Processed)  করা নয়, সেই খাবার খান. রোজকার খাবার যেগুলো আমরা বাড়িতে তৈরী করে খাই, যেমন ডাল, ভাত, রুটি, মাছ, সবজি এসব. ফ্রেশ খাবার খান. আপনি যদি ডায়েটের দিকে বেশি নজর দিতে চান তাহলে সাদা ভাতের বদলে ব্রাউন রাইস খেতে পারেন. ব্রাউন রাইসে পুষ্টি (nutrition)  বেশি এবং যেহেতু এটি রিফাইন্ড বা পালিশ করা হয় না তাই শরীরে কোনো ক্ষতিও করে না. তা ছাড়া ফল, শাক-সবজি এগুলো বেশি করে খান.\n ৩. প্রসেসড (Processed) এবং Canned খাবার একদম না\nWeight Loss 3সত্যি কথা বলতে কি আমরা সবাই এখন এতটাই ব্যস্ত যে নিজেদের জন্য সময় বার করা খুব কষ্টকর. তার ওপর যদি আবার রান্না করতে হয়, সে সময় নেই কারো কাছে. তাই অনেকসময়ই আমরা প্রসেসড  (Processed) এবং Canned খাবার খেয়ে নি. সময়ও বাঁচে আর খাবার গুলো খেতেও খুব একটা খারাপ না. কিন্তু আপনি কি জানেন যে এই প্রসেসড (Processed) এবং Canned খাবার আপনার কতটা ক্ষতি করছে? আর আপনি যদি ওজন কমাতে  (weight loss) চান, তাহলে কিন্তু আপনার এই ধরণের খাবার একেবারেই খাওয়া চলবে না.\n ৪. হেলদি স্ন্যাক্স খান (Healthy Snacks)\nWeight Loss 4ওজন কমানোর (weight loss) জন্য খাওয়া-দাওয়া করাটা খুব জরুরি, কিন্তু তা বলে যা ইচ্ছে তাই খেলে কিন্তু আপনার সমস্ত পরিশ্রম ব্যর্থ! বিকেলের দিকে বা সন্ধ্যাবেলা যখন অল্প খিদে পায় তখন মনে হয় কিছু হালকা খাবার খাই. আর বেশিরভাগ সময়েই আমরা চিপস, চানাচুর বা ভাজা-ভুজি খেয়ে নি. আপনিও তাই করেন তো? যদি এতদিন তাই করে থাকেন, তাহলে এখন থেকে আর সেটা করবেন না. যখন একবার ঠিক করে নিয়েছেন যে ওজন (weight loss) কমাবেন, তখন ডায়েটের দিকেও নজর দিন. ভাজার পরিবর্তে হেলদি স্ন্যাক্স (healthy snacks) খান. দই, শশা দিয়ে মুড়ি, বাদাম, ডিমসেদ্ধ এগুলো খান.\n ৫. মিষ্টি না খেলেই ভালো\nWeight Loss 5মিষ্টি খেতে আমরা অনেকেই ভালোবাসি আর মিষ্টি কিন্তু ওজন কমানোর (weight loss) পথে একটি বড় বাধা! মিষ্টি মানে যে কোনো রকমের মিষ্টিই – চিনি থেকে আরম্ভ করে ক্যান্ডি – যে কোনো রকমের মিষ্টি জিনিস খাওয়া বন্ধ করুন. যদি একান্তই খুব কষ্ট হয়, তাহলে মাসে একদিন অল্প ডেসার্ট খেতে পারেন. কিন্তু চা-কফিতে চিনির পরিমান কমিয়ে ফেলুন.\n ৬. জল খান\nWeight loss 6জল খেলে ওজন কমে (weight loss) – কিন্তু তা বলে শুধু কি আর জল খেয়ে থাকতে বলছি? বলছি জল খাবার পরিমানটা বাড়াতে, আর নির্দিষ্ট সময়ে জল খেতে. সকালে ঘুম থেকে উঠে ২ গ্লাস জল খান. এতে আপনার সিস্টেম ক্লিয়ার হয় এবং শরীরে জমে থাকা টক্সিন (toxin) ফ্লাশ আউট (flush out) হয়ে যায়. যখনি খাবার খাবেন, তার আগে এক গ্লাস জল খান, এতে আপনার পেট ভরা ভরা লাগবে এবং আপনি প্রয়োজনের তুলনায় বেশি খাবার খাবেন না. তা ছাড়া অনেক সময় আমরা তেষ্টা পেলে সফ্ট-ড্রিঙ্কস বা শরবত খেয়ে নি, তার বদলে জল খেয়ে তেষ্টা মেটান. এতে আপনার শরীরে এক্সট্রা ক্যালোরিও ঢুকলো না আবার তেষ্টাও মিটলো!\n ৭. ঘুমোন\nWeight Loss 7ওজন কমানোর (weight loss) জন্য এবং সঠিক ওজন নিয়ন্ত্রণে রাখার জন্য ঘুমোনোটা খুব প্রয়োজন. যদি ঘুম সম্পূর্ণ না হয়, তাহলে সারাদিন একটা ক্লান্তিভাব থাকে আর কোনো কাজ করতে ইচ্ছে করে না. আর আপনি কি জানেন, ঘুম কম হলে খিদেও বেশি পায়? তাছাড়া ঘুম কম হলে ওবেসিটির (obesity) মত সমস্যাও আসতে পারে, তখন কিন্তু ওজন কমাতে (weight loss) পারবেন না. তাই ঠিক সময়ে শুতে যান এবং সকালে তাড়াতাড়ি উঠুন.\n ৮. এক্সারসাইজ (exercise)\nWeight Loss 8দেখুন, ওজন কম করতে (weight loss) হলে একটু তো খাটতেই হবে,তাই না? এক্সারসাইজ (exercise) করাটা সে জন্য খুব দরকার. নিয়মিতভাবে এক্সারসাইজ (exercise) করুন, সেটা জিমে গিয়েই হোক কিংবা বাড়িতে ফ্রি-হ্যান্ড এক্সারসাইজ (exercise) করেই হোক. সেরকম হলে সকালবেলা বাড়ির পাশেই কয়েকপাক দৌড়ে আসুন. আর যদি আপনি ফিটনেস নিয়ে একটু বেশি সিরিয়াস হন, তাহলে জগিং, কার্ডিও, ব্রিকস বা হাইকিং করতে পারেন. সাঁতার কাটাও কিন্তু একটা ভালো এক্সারসাইজ(exercise). দিনে অন্তত এক ঘন্টা ব্যায়াম (exercise) করুন. যোগ ব্যায়াম (yoga) করতে পারেন.\n ৯. ঝাল খান\nWeight Loss 9না, কাঁচা কাঁচা লঙ্কা চিবোতে বলছি না. আপনি যদি ঝাল খেতে পছন্দ করেন, তাহলে জেনে রাখুন, লঙ্কা কিন্তু ওজন কমাতে (weight loss) সাহায্য করে. ঝাল খাবার খেলে আমাদের মেটাবলিসম ৮% বেশি তাড়াতাড়ি কাজ করে. ডিনারে অন্যান্য খাবারের সাথে কাঁচা লঙ্কা খান. এতে ফ্যাট বার্ন হয়. তাছাড়া দেখা গেছে, যারা ঝাল খান, তারা আস্তে আস্তে চিবিয়ে চিবিয়ে খাবার খান যেটা ওজন কমানোর (weight loss) জন্য খুবই গুরুত্বপূর্ণ.\n ১০. খাবার আগে স্যুপ (soup) খান\nWeight Loss 10সম্প্রতি একটা রিসার্চে জানা গেছে যে খাবার খাওয়ার ১ ঘন্টা আগে যদি একবাটি স্যুপ (soup) খেয়ে নেওয়া যায়, তাহলে খিদে কম পায়. এর ফলে আপনি প্রয়োজনের তুলনায় বেশি খান না এবং আপনার পেটও ভর্তি থাকে. ফলে আপনার ওজন কমতে (weight loss) বাধ্য.\n ১১. খাবার পর দাঁত মাজুন\nWeight Loss 11অনেকেই খাবার পর দাঁত মাজেন. হ্যাঁ, যতবার খাবার খান, প্রতিবারই দাঁত মাজেন. দাঁত মাজার পরে অনেকেই খেতে পছন্দ করেন না. তাছাড়া দাঁত মাজার পর মুখে টেস্ট পাওয়া যায় না ফলে বারবার অপ্রয়োজনে খাবার ইচ্ছেটা চলে যায়. তাই আপনিও যদি ওজন কমাতে চান, তাহলে এই পদ্ধতি ব্যবহার করে দেখতে পারেন. সব সময় যদি টুথব্রাশ সঙ্গে রাখা সম্ভব না হয়, তাহলে একটা ছোট মাউথ-ওয়াশের বোতল রাখুন. একই কাজ করবে.\n ১২. শোবার আগে এক কাপ গ্রিন-টি খান\nWeight Loss 12শোবার আগে এক কাপ গ্রিন-টি অবশ্যই খান. গ্রিন-টি মেটাবলিসম বাড়াতে সাহায্য করে আর ঘুমের মধ্যেও ফ্যাট বার্ন হতে থাকে. শুধু যে ওজন কমাতে  (weight loss) গ্রিন-টি (green tea) সাহায্য করে তা না, ক্যান্সার প্রতিরোধেও সাহায্য করে. কিন্তু মনে রাখবেন, গ্রিন-টিতে (green tea) ক্যাফেইনের পরিমান কফির থেকে বেশি থাকে. তাই প্রয়োজনের তুলনায় বেশি গ্রিন-টি (green tea) খাওয়াও কিন্তু স্বাস্থ্যের পক্ষে ক্ষতিকর.\n ১৩. হাসুন\nWeight Loss 13হাসা একরকমের এরোবিক এক্সারসাইজ (exercise). আপনি কি জানেন, যদি আপনি ১ ঘন্টা প্রাণখুলে হাসেন, তাতে ঠিক ততটাই ওজন কমে যতটা ৩০ মিনিট ধরে ওয়েট -লিফটিং করলে কমে? প্রতিদিন ১ ঘন্টা প্রানখুলে হাসলে আপনার প্রায় ৪০০ ক্যালোরি বার্ন হয়. ১ ঘন্টা সম্ভব না হলে অন্তত ১৫ মিনিট সময় বার করে প্রতিদিন লাফিং এক্সারসাইজ (exercise) করুন.",
    "image": "assets/1.Weight_Loss.jpeg"
  },
  {
    "id": "2",
    "name": "ডায়াবেটিস রোগ",
    "title": "ডায়াবেটিস রোগ প্রতিরোধের ৫টি উপায়: চিকিৎসকরা যা বলছেন",
    "description": "বাংলাদেশসহ বিশ্বে প্রতি সাত সেকেন্ডে একজন মানুষ ডায়াবেটিস রোগে আক্রান্ত হচ্ছে।\nজাতীয় জনসংখ্যা গবেষণা ও প্রশিক্ষণ প্রতিষ্ঠান (নিপোর্ট)-এর একটি জরিপে দেখা গেছে, বাংলাদেশে মোট ডায়াবেটিস আক্রান্ত মানুষের সংখ্যা এক কোটি ১০ লাখ। এদের মধ্যে ১৮ থেকে ৩৪ বছর বয়সীদের সংখ্যা ২৬ লাখ আর ৩৫ বছরের বেশি বয়সীদের সংখ্যা ৮৪ লাখ।\n এমন প্রেক্ষাপটে বাংলাদেশে ডায়াবেটিস সমিতির প্রতিষ্ঠা বার্ষিকীর দিনটিকে ডায়াবেটিস সচেতনতা দিবস হিসাবে পালন করছে এই খাতের স্বাস্থ্য কর্মীরা।\n ১৯৫৬ সালের ২৮শে ফেব্রুয়ারি প্রতিষ্ঠিত হয়েছিল এই সমিতি। বর্তমানে এই সমিতির হাসপাতাল ও স্বাস্থ্যকেন্দ্রগুলোয় নিবন্ধিত রয়েছেন ৪৫ লাখের বেশি ডায়াবেটিস কর্মী।\nকী করলে ঠেকানো যায়\n বাংলাদেশের ডায়াবেটিক সমিতির সভাপতি ড. এ কে আজাদ খান বলছেন, ''ডায়াবেটিস প্রধানত টাইপ-ওয়ান ও টাইপ-২, এই দুইভাবে আমরা ভাগ করি। আমাদের দেশে ৯৫ শতাংশ রোগী টাইপ-২ ধরনের।''\n ''টাইপ-ওয়ান হচ্ছে যাদের শরীরে একেবারেই ইনসুলিন তৈরি হয় না। তাদের ইনসুলিন বা পুরোপুরি ওষুধের ওপর নির্ভর করতে হয়। সেজন্য সবসময় চিকিৎসকের পরামর্শে ডায়াবেটিস নিয়ন্ত্রণে রাখতে হবে।''\n ''তবে টাইপ-২ ধরনের ক্ষেত্রে আগাম সতর্কতা অবলম্বন করে রাখলে ৭০ শতাংশ ক্ষেত্রে ডায়াবেটিস ঠেকিয়ে রাখা বা বিলম্বিত করা সম্ভব।'' \n এজন্য তিনি বেশ কিছু পরামর্শ দিয়েছেন।\n ১. প্রতিদিন এক ঘণ্টা হাঁটুন\nড. আজাদ খান বলছেন, নগর জীবনে আমাদের শারীরিক পরিশ্রম এবং হাঁটার প্রবণতা অনেক কমে গেছে। কম্পিউটার বা মোবাইলে কাজ করতে আমরা অভ্যস্ত হয়ে উঠেছি। কিন্তু যাদের পিতা-মাতা বা পরিবারের সদস্যদের ডায়াবেটিস আছে, তাদের জেনেটিক্যালি ডায়াবেটিসে আক্রান্ত হওয়ার সম্ভাবনা বেশি। ফলে তারা যদি আক্রান্ত হওয়ার আগে থেকেই নিয়মিত হাঁটাচলা ও শারীরিক পরিশ্রম করতে শুরু করেন, তাহলে বেশিরভাগ ক্ষেত্রে ডায়াবেটিসে আক্রান্ত হওয়া থেকে নিজেদের রক্ষা করতে পারবেন।\n তিনি বলছেন, এজন্য প্রতিদিন নিয়ম করে অন্তত একঘণ্টা হাঁটতে হবে। পাশাপাশি নিয়মিত ব্যায়ামের অভ্যাস গড়ে তুলতে হবে। খেলাধুলা বাড়ানো যেতে পারে।\n ঢাকার একজন বাসিন্দা উম্মে কুলসুমের বাবা-মায়ের ডায়াবেটিস শনাক্ত হওয়ার পর থেকেই তিনিও তার মায়ের সঙ্গে নিয়মিত হাঁটেন। তার অপর দুই বোনের পরবর্তীতে ডায়াবেটিস শনাক্ত হলেও তার এখনো এই রোগটি হয়নি।\n ২. জীবনধারা পাল্টে দিন\nচিকিৎসকরা বলছেন, যাদের পরিবার বা বাবা-মায়ের ডায়াবেটিস হওয়ার ইতিহাস রয়েছে, তাদের এই রোগে আক্রান্ত হওয়ার আগেই জীবনযাপনের ধরন পাল্টানো উচিত।\n ড. এ কে আজাদ খান বলছেন, যেসব পরিবারের বাবা-মা বা দাদা-দাদী, নানা-নানীর ডায়াবেটিস হয়ে থাকে, তাদের পরবর্তী প্রজন্মের সদস্যদেরও এই রোগে আক্রান্ত হওয়ার ঝুঁকি বেশি থাকে।\n যাদের হৃদরোগ রয়েছে, রক্তে কোলেস্টেরল বেশি, উচ্চ রক্তচাপ রয়েছে, তাদেরও এই রোগে আক্রান্ত হওয়ার ঝুঁকি রয়েছে।\n যেসব শিশুর ওজন বেশি, যাদের বাবা-মা, ভাই-বোন, দাদা-দাদী, নানা-নানী বা ঘনিষ্ঠ আত্মীয়স্বজনের ডায়াবেটিস রয়েছে, যাদের মায়ের গর্ভাবস্থায় ডায়াবেটিস হয়েছিল, সেই সব শিশুর ডায়াবেটিসে আক্রান্ত হওয়ার ঝুঁকি রয়েছে।\nফলে তাদের উচিত আক্রান্ত হওয়ার আগে থেকেই জীবনযাপনে পরিবর্তন আনা।\n এই পরিবর্তনের মধ্যে রয়েছে নিয়মিত সময়ে খাবার খাওয়া, নিয়ম মেনে সকালে ঘুম থেকে ওঠা এবং রাতে ঘুমাতে যাওয়া, যানবাহন ব্যবহার কমিয়ে হাঁটাচলা বাড়ানো, মিষ্টি জাতীয়, ফাস্টফুড ও তৈলাক্ত খাবার পরিহার করা ইত্যাদি।\n ৩. ধূমপান ও মদ্যপান ছেড়ে দিন\nশুধুমাত্র ডায়াবেটিস নয়, আরও অনেক রোগের কারণ হতে পারে ধূমপান ও মদ পানের অভ্যাস।\n চিকিৎসকরা বলছেন, ডায়াবেটিস রোগ ঠেকাতে যেসব খারাপ অভ্যাস সবার আগে বাদ দিতে হবে, তার মধ্যে রয়েছে ধূমপান ও মদ্যপানের অভ্যাস। কারণ এগুলো ডায়াবেটিসে আক্রান্ত হওয়ার সম্ভাবনা অনেক বাড়িয়ে দেয়।\n ৪. মিষ্টি পরিহার করুন\nবাংলাদেশ ডায়াবেটিক সমিতির সভাপতি ড. এ কে আজাদ খান বলছেন, স্থূলতা বা অতিরিক্ত মুটিয়ে যাওয়ার কারণেও ডায়াবেটিস রোগে আক্রান্ত হওয়ার ঝুঁকি অনেক বেড়ে যায়।\n সাধারণ মিষ্টিজাতীয় খাবার, ফাস্টফুড, কোমল পানীয়, ভারী খাবার স্থূলতার ঝুঁকি অনেক বাড়িয়ে দেয়। ফলে শরীরের ওজনের দিকে লক্ষ্য রাখতে হবে, যাতে কোনভাবেই অতিরিক্ত ওজন বা মুটিয়ে যাওয়া না হয়।\nবিশেষজ্ঞরা এজন্য মিষ্টি, ফাস্টফুড, পোলাও, বিরিয়ানি, রেড মিটের মতো ভারী খাবার এড়িয়ে চলার পরামর্শ দেন।\n  প্রক্রিয়াজাত খাবার ও পানীয় এড়িয়ে চলতে হবে। মসৃন শাদা আটার রুটির পরিবর্তে খেতে হবে ভুষিওয়ালা আটার রুটি। এটাই প্রথম ধাপ।\n এড়িয়ে চলতে হবে হোয়াইট পাস্তা, প্যাস্ট্রি, ফিজি ড্রিংক, চিনি জাতীয় পানীয়, মিষ্টি ইত্যাদি।\n আর স্বাস্থ্যকর খাবারের মধ্যে রয়েছে শাক সবজি, ফল, বিন্স এবং মোটা দানার খাদ্য শস্য।\n স্বাস্থ্যকর তেল, বাদাম খাওয়াও ভালো। ওমেগা থ্রি তেল আছে যেসব মাছে সেগুলো বেশি খেতে হবে। যেমন সারডিন, স্যামন এবং ম্যাকেরেল।\n এক বেলা পেট ভরে না খেয়ে পরিমাণে অল্প অল্প করে বিরতি দিয়ে খাওয়া দরকার।\n এছাড়া প্রতি সপ্তাহেই নিয়মিত ওজন মাপতে হবে। শরীরের জন্য পর্যাপ্ত পরিমাণ পুষ্টি ও খাবার নিশ্চিত করার জন্য পুষ্টিবিদের সঙ্গে পরামর্শ করে খাবারের তালিকা তৈরি করে সেটা অনুসরণ করা উচিত।\n ফলে একদিকে যেমন স্বাস্থ্য ঠিক থাকবে, তেমনি ওজনও নিয়ন্ত্রণে থাকবে।\n ৫. রক্তে চিনির মাত্রার ওপর নজর রাখুন\nবাংলাদেশের ডায়াবেটিক সমিতির মহাসচিব মোহাম্মদ সাইফুদ্দিন বলছেন, যাদের ঝুঁকি রয়েছে, তাদের অবশ্যই বছরে একবার ডায়াবেটিস পরীক্ষা করাতে হবে।\n এজন্য সবসময় হাসপাতালে যেতে হবে এমন নয়। এখন অনেক ফার্মেসিতে স্বল্পমূল্যে দ্রুত ডায়াবেটিস পরীক্ষা করা যায়। সেখান ডায়াবেটিস শনাক্ত হলে অবশ্যই একজন বিশেষজ্ঞ চিকিৎসকের পরামর্শ নিতে হবে।\n যাদের শিশুর ঘনিষ্ঠ স্বজনদের ডায়াবেটিসের ইতিহাস রয়েছে, তাদেরকেও বছরে অন্তত একবার করে পরীক্ষা করাতে হবে।\n সেই সঙ্গে বছরে অন্তত একবার লিপিড প্রোফাইল ও রক্তে কোলেস্টেরলের মাত্রাও পরীক্ষা করে দেখতে হবে।\n যে সব লক্ষণ দেখলে সতর্ক হতে হবে:\n ঘনঘন প্রস্রাব হওয়া ও পিপাসা লাগা\n দুর্বল লাগা' ও ঘোর ঘোর ভাব আসা\n ক্ষুধা বেড়ে যাওয়া\n সময়মতো খাওয়া-দাওয়া না হলে রক্তের শর্করা কমে হাইপো হওয়া\n মিষ্টি জাতীয় জিনিসের প্রতি আকর্ষণ বেড়ে যাওয়া\n কোন কারণ ছাড়াই অনেক ওজন কমে যাওয়া\n শরীরে ক্ষত বা কাটাছেঁড়া হলেও দীর্ঘদিনেও সেটা না সারা\n চামড়ায় শুষ্ক, খসখসে ও চুলকানি ভাব\n বিরক্তি ও মেজাজ খিটখিটে হয়ে ওঠা\n চোখে কম দেখতে শুরু করা",
    "image": "assets/2.dibetics.jpg"
  },
  {
    "id": "3",
    "name": "ওজন বাড়ান",
    "title": "চটজলদি ওজন বাড়াতে চাইলে মানতেই হবে এই নিয়মগুলি",
    "description": "এক আজব দেশের বাসিন্দা আমরা। যেখানে মোট জনসংখ্যার একটা বড় অংশ যেমন ওবেসিটির সমস্যায় ভুগছে, সেখানে আন্ডারওয়েট (Underweight) পপুলেশনও কিন্তু কম নয়। আর তার প্রমাণ মেলে ২০১৬ সালে ল্যান্সেট পত্রিকায় প্রকাশিত একটি রিপোর্টের দিকে নজর ফেরালেই। সেই রিপোর্টে এমনটা দাবি করা হয়েছে যে বিশ্বের মোট আন্ডারওয়েট পপুলেশনের (Underweight) প্রায় ৪০ শতাংশেরই বাস এদেশে। তাই তোমাদের মধ্যে অনেকেরই যে উচ্চতার নিরিখে ওজন ঠিক নেই, তা আর বলার অপেক্ষা রাখে না। আর চিন্তার বিষয় হল মাত্রাতিরিক্ত ওজনের কারণে যেমন নানাবিধ রোগ ঘাড়ে চেপে বসতে পারে, তেমনি আন্ডারওয়েটের (Underweight) কারণেও কিন্তু হতে পারে হরেক রকমের শারীরিক সমস্যা। তাই যাদের ওজন কম, তারা যদি এখন থেকেই সচেতন না হও, তাহলে কিন্তু বিপদ!\nএখন প্রশ্ন হল কেউ যে আন্ডারওয়েট তা বুঝবে কীভাবে? এক্ষেত্রে বডি মাস ইনডেক্স বা “বিএমআই” কত তা জেনে নিতে হবে। ধরা যাক কারও বিএমআই যদি ১৮.৫ বা তার কম হয়, তাহলে সে আন্ডারওয়েট। আর বডি মাস ইনডেক্স ২৫ হয়, তাহলে ওভারওয়েট এবং ৩০ হলে ওবেস হিসেবে গণ্য করে থাকেন চিকিৎসকেরা।\nওজন কম থাকার কারণে কী কী সমস্যা হতে পারে – Health Risk Of Being Underweight\nপ্লাস ওয়ান পত্রিকায় প্রকাশিত এক গবেষণা পত্র অনুসারে দীর্ঘ দিন ধরে ওজন কম থাকলে সময়ের আগে মারা যাওয়ার আশঙ্কা প্রায় ১০০-১৪০ শতাংশ বেড়ে যায়। শুধু তাই নয়, বয়স এবং উচ্চতা অনুসারে ওজন ঠিক না থাকলে দেহের রোগ প্রতিরোধ ব্যবস্থা বেজায় দুর্বল হয়ে পরে। ফলে স্বাভাবিকভাবেই হাজার রকমের সংক্রমণে আক্রান্ত হওয়ার আশঙ্কা যায় বেড়ে। তবে এখানেই শেষ নয়, বেশ কিছু স্টাডিতে দেখা গেছে আন্ডারওয়েটের কারণে একদিকে যেমন ডিমেনশিয়ার মতো মস্তিষ্কের রোগে আক্রান্ত হওয়ার আশঙ্কা থাকে, তেমনি বন্ধ্যাত্বের সমস্যাও ঘাড়ে চেপে বসতে পারে। তাই সময় থাকতে থাকতে সাবধান না হলে কিন্তু বিপদ!\nওজন কমে যাওয়ার পিছনে কী কী কারণ দায়ী থাকে –\nঠিক মতো খাবার না খাওয়ার কারণে পুষ্টির অভাব দেখা দেয় এবং সেই কারণে যেমন ওজন কমে যাওয়ার মতো সমস্যা দেখা দিতে পারে, তেমনি এমন পরিস্থিতির পিছনে আরও কিছু কারণ দায়ী থাকে। যেমন ধরো…\nথাইরয়েড রোগ (Thyroid)\nহাইপারথাইরয়েডিজম বা ওভারঅ্যাকটিভ থাইউরয়েডের সমস্যায় যারা ভুগছে তাদের মেটাবলিজম রেট মারাত্মকভাবে বেড়ে যায়, যে কারণে তরতরিয়ে ওজন কমতে শুরু করে।\nসেলিয়েক ডিজিজ (Celiac Disease)\nএই রোগে কেউ আক্রান্ত হলে গুলেটিন ইনটলারেন্স দেখা দেয়। ফলে দ্রুত ওজন কমতে শুরু করে। আর সবথেকে ভয়ের বিষয় হল সেলিয়েক রোগে আক্রান্ত রোগীরা অনেক সময় বুঝেই উঠতে পারে না যে এমন একটা রোগ তাদের ঘাড়ে চেপে বসেছে। এই কারণেই তো কম সময়ের মধ্যে চোখে পড়ার মতো ওজন কমলে দ্রুত হেল্থ চেকআপ করার পরামর্শ দিয়ে থাকেন চিকিৎসকেরা।\nডায়াবেটিস (Diabetes)\nরক্তে শর্করার মাত্রা বৃদ্ধি পেতে শুরু করলে অনেক সময়ই ওজন কমে যাওয়ার মতো ঘটনা ঘটে থাকে। বিশেষত, টাইপ ১ ডায়াবেটিসে আক্রান্ত হলে ওজন কমে চোখে পড়ার মতো। তাই তো অস্বাভাবিক রেটে ওয়েট লস হলে একবার অন্তত রক্ত পরীক্ষা করে দেখে নেওয়া উচিত সব ঠিক আছে কিনা।\nইটিং ডিজঅর্ডার (Eating Disorder)\nচিকিৎসকেদের মতে অ্যানোরেক্সিয়া নার্ভোসার (Anorexia Nervosa) মতো মেন্টাল ডিজঅর্ডারে আক্রান্ত হলে খাবার খাওয়ার ইচ্ছা চলে যায়। ফলে দিনের পর দিন কম পরিমাণে খাওয়ার কারণে স্বাভাবিকভাবেই ওজন কমতে সময় লাগে না।\nক্যান্সার (Cancer)\nএকাধিক গবেষণায় দেখা গেছে শরীরের কোনও জায়গায় টিউমার হলে মাত্রাতিরিক্ত হারে ক্যালরি বার্ন হতে শুরু করে, যে কারণে ওজন কমে চোখে পড়ার মতো। তাই এই কথাটা মাথায় রাখা জরুরি যে পুষ্টিকর খাবার না খাওয়ার কারণেই যে শুধু ওজন কমে, এমন নয় কিন্তু! তাই কোনও সময় “বিএমআই” যদি ১৮.৫ এর কম আসে তাহলে চিকিৎসকের সঙ্গে এই বিষয়ে আলোচনা করে নিতে দেরি করো না যেন!\nস্বাস্থ্যকর উপায়ে ওজন বাড়ানো যায় কীভাবে – Healthy Weight Gain Tips\nওজন বাড়াতে হরেক রকমের পদ্ধতি রয়েছে। তবে তা যদি না হয় স্বাস্থ্য়কর, তাহলে কিন্তু বিপদ! কারণ ওজন বাড়াতে গিয়ে তা যদি বিপদসীমার উপরে চলে যায়, তাহলে একদিকে যেমন হার্টের মারাত্মক ক্ষতি হওয়ার আশঙ্কা থাকে, তেমনি ডায়াবেটিস, কোলেস্টরল এবং উচ্চরক্ত চাপের মতো রোগও ঘাড়ে চেপে বসতে পারে। তাই ওজন বাড়াতে হবে স্বাস্থ্য়কর উপায়ে (How To Gain Weight)। আর তারজন্য় যে যে বিষয়গুলি মাথায় রাখা জরুরি, সেগুলি হল…\n১. মেপে মেপে বাড়াতে থাকো ক্যালরি ইনটেক\nসারাদিন যে পরিমাণ ক্যালরি বার্ন হচ্ছে, তার থেকে অতিরিক্ত ৩০০-৫০০ ক্যালরি শরীরে যদি প্রবেশ করতে শুরু করে, তাহলেই কেল্লা ফতে! কারণ চিকিৎসকেদের মতে এমনটা হলে একদিকে যেমন ওজন বাড়বে, তেমনি শরীরের কোনও ক্ষতি হওয়ার আশঙ্কাও আর থাকবে না। আর যদি দ্রুত হারে ওজন বাড়াতে হয়, তাহলে দৈনিক চাহিদা পূরণের পরেও প্রায় ৭০০-১০০০ ক্যালরি যাতে শরীরে প্রবেশ করে সেদিকে খেয়াল রাখতে হবে। এমনটা করলেই দেখবে ফল মিলবে একেবারে হাতে-নাতে!\nদিনে কার কত পরিমাণে ক্যালরি বার্ন হচ্ছে সে সম্পর্কে জানতে হলে চিকিৎসকের পরামর্শ নেওয়াটা জরুরি। কারণ ঠিক মতো জেনে না নিয়ে যদি ক্যালরির মাত্রা বাড়াতে শুরু করো, তাহলে কিন্তু ফল হবে হিতে বিপরীত!\n২. প্রোটিন জাতীয় খাবার খাওয়া মাস্ট\nweight-protin\nস্বাস্থ্যকর উপায়ে ওজন (Weight Gain) বাড়াতে চাইলে রোজের ডায়েটে প্রোটিন জাতীয় খাবারকে না রাখলে কিন্তু চলবে না। কারণ নিয়মিত এমন ধরনের খাবার খেলে পেশীর গঠনে উন্নতি ঘটে। ফলে স্বাভাবিকভাবেই ওজন বাড়তে সময় লাগে না। তবে এক্ষেত্রে একটা জিনিস মাথায় রাখা একান্ত প্রয়োজন, তা হল প্রোটিন জাতীয় খাবার খেলে অনেকক্ষণ পেট ভরা থাকে। ফলে স্বাভাবিকভাবেই খাওয়ার ইচ্ছাটা চলে যায়। কিন্তু তাই বলে খাবার পরিমাণ কমালে কিন্তু চলবে না। বরং যে কোনও পরিস্থিতিতেই শরীরে যাতে দৈনিক চাহিদার থেকে বেশি মাত্রায় ক্যালরি প্রবেশ করে, সেদিকে খেয়াল রাখতে হবে। আর তার জন্য পেট ভার থাকলেও মুখ চালিয়ে যেতে হবে!\nনিয়মিত ১.৫-২.২ গ্রাম/ কিলোগ্রাম অব বডি ওয়েট, এই হিসেবে যদি প্রোটিন জাতীয় খাবার খাওয়া যায়, তাহলে ওজন বাড়তে একেবারেই সময় লাগে না। আর তার জন্য রোজের ডায়েটে ডিম, মাছ, মাংস, দুগ্ধ জাতীয় খাবার,ডাল এবং বাদামের মতো খাবার থাকাটা মাস্ট!\n৩. দিনে ৩ বার খেতে হবে\nব্রেকফাস্ট, লাঞ্চ এবং ডিনারে প্রোটিনের পাশাপাশি ফ্যাট এবং কার্বোহাইড্রেট রয়েছে এমন খাবারও খেতে হবে। কারণ ওজন বাড়াতে গেলে এই তিনটি উপাদানের কোনও বিকল্প নেই বললেই চলে। কিন্ত কী পরিমাণে ফ্যাট এবং কার্বোহাইড্রেট সমৃদ্ধ খাবার খেতে হবে, সে সম্পর্কে ডাক্তারের কাছ থেকে জেনে নিতে হবে।\n৪. এনার্জির ঘাটতি যাতে দেখা না দেয়\nweight-energy\nশরীরকে সুস্থ এবং চাঙ্গা রাখতে একদিকে যেমন ওজন বাড়ানোর দিকে নজর ফেরাতে হবে, তেমনি ক্লান্তি যাতে কোনও ভাবেই ধারে কাছে ঘেঁষতে না পারে, সেদিকেও নজর রাখাটা জরুরি। না হলে কিন্তু শরীরের ভারসাম্য যাবে বিগড়ে। আর এমনটা হলে শরীরের কোনও উপকার তো হবেই না, উল্টে কোনও ধরনের ক্ষতি হয়ে যেতে পারে। তাই তো ওজন বাড়াতে প্রয়োজনীয় খাবারগুলি খাওয়ার পাশাপাশি এনার্জির ঘাটতি দূর করতে বাদাম, দুধ, দই, পনির, ব্রাউন রাইস, ওটস, চিকেন, মাটন,আলু, মিষ্টি আলু এবং নারকেলের দুধ খাওয়াটাও জরুরি।\n৫. নিয়মিত শরীরচর্চা করতে হবে\nশরীরে প্রবেশ করা অতিরিক্ত ক্যালরি যাতে ফ্যাট সেলে পরিণত না হয়ে পেশীর গঠনে কাজে লাগে, তা সুনিশ্চিত করতে সপ্তাহে ৩-৪ দিন জিমে গিয়ে ওজন তুলতে হবে। সেই সঙ্গে কার্ডিও এক্সারসাইজ করাটাও জরুরি। এমনটা করলে শরীরের ইতিউতি মেদ জমার আশঙ্কা তো কমবেই, সেই সঙ্গে ওজন বাড়বে চোখে পড়ার মতো। তবে এক্ষেত্রে একটা বিষয় খেয়াল রাখতে হবে। তা হল, এক্ষেত্রে জিমে গিয়ে কতটা পরিমাণ ক্যালরি বার্ন করতে হবে, সে সম্পর্কে জেনে নিতে হবে একজন দক্ষ ট্রেনারের থেকে।\n৬. খাবার খাওয়ার আগে জল পান নৈব নৈব চ\nweight-water\nবেশ কিছু স্টাডিতে দেখা গেছে খাওয়ার আগে জল খেলে পেট ভরে যায়। ফলে স্বাভাবিকভাবেই কম পরিমাণে খাওয়ার কারণে শরীরে ক্যালরির প্রবেশ ঘটে কম। আর এমনটা হলে ওজন বাড়ার সম্ভাবনাও যায় কমে। তাই তো বলি, দৈহিক ওজন ঠিক মতো বাড়ুক, এমনটা যদি চাও, তাহলে খাবার খাওয়ার আগে জল খাওয়ার মতো ভুল কাজটি করো না যেন!\n৭. আট ঘন্টার ঘুম জরুরি\nগবেষণায় একথা প্রমাণিত হয়ে গেছে যে দিনে ৭-৮ ঘন্টা না ঘুমলে আমাদের শরীর ঠিকর মতো কাজ করতে পারে না। সেই সঙ্গে খিদে কমে যাওয়ার মতো সমস্যাও মাথা চাড়়া দিয়ে উঠতে পারে। ফলে স্বাভাবিকভাবেই মাসল গ্রোথ ঠিক মতো না হওয়ার কারণে দ্রুত গতিতে কমতে শুরু করে শরীরের ওজন। তাই তো বলি, ওজন বাড়াতে চাইলে কম করে ৮ ঘন্টা না ঘুমলে কিন্তু চলবে না।\n৮. প্রোটিন রিচ স্মুদি খাওয়াটাও জরুরি\nweight-protin-smoothi\nচটজলদি ওজন বাড়ুক, এমনটা যদি চাও তাহলে নিয়মিত প্রোটিন রিচ স্মুদি খাওয়াটাও মাস্ট! কারণ এমনটা করলে স্বাভাবিকভাবেই শরীরে প্রোটিনের মাত্রা বাড়তে শুরু করে, যে কারণে ওজন বৃদ্ধি পেতে সময় লাগে না। এক্ষেত্রে যে যে স্মুদির উপর ভরসা রাখা যেতে পারে, সেগুলি হল…\nচকোলেট শেক (Chocolate Shake)\n২ কাপ দুধে ১ টা কলা, ১ স্কুপ চকোলেট এবং ১ চামচ দই মিশিয়ে ভালো করে মিক্স করে নিতে হবে। তারপর কিছু সময় ফ্রিজে রেখে ঠান্ডা ঠান্ডা পান করতে হবে।\nভ্যানিলা বেরি শেক (Vanila-Berry Shake)\nপরিমাণ মতো দুধ নিয়ে তাতে ১ কাপ জাম, বরফ, ১ কাপ দই এবং ১ স্কুপ ভ্যানিলা প্রোটিন পাউডার যোগ করে ভালো করে মিশিয়ে নিতে হবে। তারপর ঠান্ডা ঠান্ডা পান করতে হবে।\nসুপার গ্রিন স্মুদি (Super Green Smoothie)\n১-২ কাপ বাদাম মিল্ক নিয়ে তাতে ১ কাপ পালং শাক, ১ টা অ্যাভোকাডো, ১ টা কলা, ১ কাপ আনারস এবং এক স্কুপ ভ্যানিলা  প্রোটিন পাউডার মিশিয়ে পান করতে হবে। নিয়মিত এই পানীয়টি খাওয়া শুরু করলে দেখবে ফল মিলবে একেবারে হাতে-নাতে।",
    "image": "assets/3.weight gain.jpg"
  },
  {
    "id": "4",
    "name": "মুখের ব্রণ দূরীকরণ ",
    "title": "রাতারাতি মুখের ব্রণ দূর করার কৌশল",
    "description": "মুখের ব্রণ নিয়ে অনেকেই দুশ্চিন্তায় থাকেন। যে কোনো উৎসব বা অনুষ্ঠানের আগে ত্বকে ব্রণ হলে সৌন্দর্য অনেকখানি ফিঁকে হয়ে যায়! তবে এমন ক্ষেত্রে কীভাবে রাতারাতি ব্রণ দূর করা যায়, তা নিয়ে অনেকেই গবেষণা করতে বসে পড়েন ইন্টারনেটে।\nআবার কেউ কেউ ধৈর্য না ধরে ফাটিয়ে ফেলেন ব্রণ। এতে আক্রান্ত স্থান আরও ফুলে যায়। ব্রণ ফাটানোর পরে রক্ত বেরিয়ে কিছুদিন পর ফোলাভাব ঠিকই কমে যায়; তবে দাগ বসে যায় মুখে। তাহলে কী করে ব্রণ দূর করা যায় রাতারাতি?\nএক্ষেত্রে বেনজয়েল পারোক্সাইড, সালফার, টি-ট্রি অয়েল বা স্যালিসিলিক অ্যাসিডের ওপর ভরসা রাখতে পারেন। যারা ব্রণের সমস্যায় ভোগেন তারা এগুলোর মধ্যে কোনো একটি ঘরে রাখতে পারেন।\nটি-ট্রি অয়েল বা স্যালিসিলিক অ্যাসিড আছে এমন কোনো ক্রিম ব্রণে সারারাত লাগিয়ে রাখলে পরের দিন অনেকটাই ঠিক হয়ে যায় ব্রণ।\nরাতারাতি ব্রণ কমাতে প্রথমে ফেসওয়াশ দিয়ে ভালো করে মুখ ধুয়ে নিন। তারপর একটি পাতলা কাপড়ে বরফ মুড়ে ব্রণের উপর সেঁক দিন। এতে ব্রণের ফোলাভাব কমে যাবে।\nতারপর টি-ট্রি অয়েল, স্যালিসিলিক অ্যাসিড বা বেনজয়েল পারোক্সাইড আঙুলে ঠিক ব্রণের উপর লাগিয়ে নিন। এভাবে সারারাত রাখলেই ব্রণ কমে যাবে।\nএছাড়াও কয়েকটি ঘরোয়া টোটকার সাহায্যেও ব্রণ রাতারাতি দূর করতে পারবেন। জেনে নিন কৌশল-\n>> বাড়িতে অ্যাসপিরিন থাকলে ট্যাবলেট নিয়ে গুঁড়া করে পেস্ট তৈরি করে ব্রণে লাগিয়ে রাখুন সারারাত। লালচেভাব কমে যাবে এক রাতেই।\n>> টুথপেস্টও ব্রণ সারাতে কাজ করে। ব্রণে এটি লাগালে ফোলাভাব কমে যায় কয়েক ঘণ্টাতেই। তবে জেল টুথপেস্ট ব্যবহার করবেন না।\n>> গরম পানিতে তুলা ভিজিয়ে ভাপ দিলেও ব্রণের ফোলাভাব কমে যায়। এমনকি ব্রণ থেকে ত্বকের অন্যান্য সংক্রমণের আশঙ্কাও কমে।\n>> পাশাপাশি ব্রণ বের হলে তেল, মশলা ও ভাজাপোড়া খাবার এড়িয়ে চলতে হবে।\n>> বেশি করে পানি খেতে হবে। যাতে শরীরের ভেতরের সব বিষাক্ত পদার্থ বেরিয়ে যায়।",
    "image": "assets/4.Brone.png"
  },
  {
    "id": "5",
    "name": "চোখের যত্ন",
    "title": "চোখের যত্ন নেওয়ার সহজ কিছু উপায়",
    "description": "অধিকাংশ সময় মোবাইল, টিভি দেখার কারণে চোখে চাপ পড়বেই। রয়েছে সহজ সমাধান।\nমোবাইল কিংবা কম্পিউটারের পানে চেয়ে থাকা ইতোমধ্যেই ছিল আমাদের দৈনন্দিন জীবনের স্বাভাবিক চিত্র। চোখের ওপর এর ক্ষতিকর প্রভাব নিয়ে একে অপরকে সাবধান করতেন প্রায় সকলেই। এরমাঝে এল করোনাভাইরাস। শুরু হল লকডাউন।\nআর এখন যতক্ষণ একটা মানুষ জেগে থাকে, তার প্রায় সবটুকু সময়ই চোখ থাকে কোনো না কোনো ‘ডিভাইস’য়ের পর্দায়।\nগেইম খেলা, ভিডিও দেখা, অফিসের কাজ, অনলাইন মিটিং, আত্নীয়দের সঙ্গে আলাপ সবই এখন মোবাইল কিংবা কম্পিউটারে হয়। সব মিলিয়ে চোখের ওপর দিয়ে প্রতিদিন যাচ্ছে উপর্যুপরি ধকল। আবার সেগুলো বাদ দিলে সময় কাটানোই যেন মুশকিল।\nএমন পরিস্থিতিতে চোখের ওপর কীভাবে চাপ কমানো যায়, তার একটু যত্ন নেওয়া যায়?\nএই বিষয়ে স্বাস্থ্যবিষয়ক একটি ওয়েবসাইটে প্রকাশিত প্রতিবেদনে ভারতের টাইটান আই কেয়ার’য়ের ‘অপ্টোমেট্রি অ্যান্ড ট্রেইনিং’ বিভাগের প্রধান রামেশ পিল্লাই বলেন, “হঠাৎ করে বৈদ্যুতিক পর্দায় তাকিয়ে থাকার মাত্রা বেড়ে গেলে চোখে শুষ্কতা ও খচখচেভাব দেখা দেয়, দৃষ্টি ঘোলাটে হয়, থাকতে পারে মাথাব্যথা। সেই সঙ্গে ব্যথা হতে পারে ঘাড়, পিঠ ও কাঁধে। এই সমস্যাকে ‘কম্পিউটার ভিশন সিন্ড্রোম’ বা ‘ডিজিটাল আই স্ট্রেইন’ও বলা হয়। যা পরে বিভিন্ন বড় সমস্যা ডেকে আনে।”\nবিরতি জরুরি: একটানা লম্বা সময় বৈদ্যুতিক পর্দার দিকে তাকিয়ে থাকালে চোখের ওপর চাপ পড়ে এবং তা শুকিয়ে যায়। তাই প্রতি বিশ মিনিট পর ২০ ফিট দূরে কোনো কিছুর দিকে ২০ সেকেন্ড তাকিয়ে থাকার অভ্যাস করতে হবে। এই নিয়মটি ২০-২০-২০ নামেও পরিচিত। এতে চোখ বিশ্রাম পাবে, ধকল কমবে।\nপলক ফেলা: বৈদ্যুতিক পর্দার দিকে তাকিয়ে থাকলে চোখের পলক ফেলার মাত্রা কমে যায়। আর একারণেই মূলত চোখ শুষ্ক হয়ে যায়। পলক ফেলার মাধ্যমে চোখ আর্দ্রতা পায়, শুষ্কতা ও জ্বালাপোড়া কমে। তাই পলক ফেলার পরিমাণ বাড়ান নিজ চেষ্টায়।\nফন্ট বাড়ানো: মোবাইল বা কম্পিউটারে কোনো কিছু পড়ার সময় সেগুলোর ‘ফন্ট’ বাড়িয়ে লেখা বড় করে নিতে হবে। এতে ডিভাইসটি চোখের কাছে আনতে হবে না কিংবা ভালোভাবে দেখার জন্য চোখ কুঁচকে তাকাতে হবে না। এতে চোখের ওপর ধকল যেমন কমবে তেমনি ডিভাইস থেকে দূরে থাকার কারণে ক্ষতির মাত্রাও কমবে।\nচোখে সহায়ক পর্দা: বৈদ্যুতিক পর্দার ‘ব্রাইটনেস’, ‘রেজোল্যুশন’, ‘কনট্রাস্ট’ এগুলোর মাত্রা পরিবর্তন করে তা চোখের জন্য সহায়ক করতে জানতে হবে। কড়া রোদে বৈদ্যুতিক পর্দা ব্যবহার থেকে বিরত থাকার চেষ্টা করতে হবে। প্রতিদিন একবার হলেও ডিভাইসের স্ক্রিন পরিষ্কার করতে হবে, যাতে দেখা সহজ হয়।\nডিভাইস পরীক্ষা: মনিটরের ‘সেটিংস’ পরিবর্তন করে কীভাবে উজ্জ্বলতা কমানো যায় সেদিকে মনযোগ দিতে হবে। মনিটরের উচ্চতা হওয়া উচিত চোখের সমান্তরালে। এতেও চোখের ওপর চাপ কমে।\nপর্দা থেকে দূরত্ব রাখা: মোবাইল ব্যবহারের সময় তা চোখের খুব কাছে থাকে। এতে চোখের যেমন ক্ষতি হয় বেশি তেমনি মোবাইলের দিকে ঝুঁকে থাকার কারণে ঘাড়েও ব্যথা হয়। তাই দূর থেকে মোবাইলের পর্দা দেখার অভ্যাস করতে হবে। ঘাড় বাঁকা না করে মোবাইল চোখের সমান্তরালে তুলে ধরার অভ্যাস করতে হবে। আর মোবাইলের ‘ব্রাইটনেস’ যেন চোখের জন্য সহনীয় হয় সেদিকেও খেয়াল রাখতে হবে।\nপ্রতিফলন কমানো: মনিটর জানালা থেকে দূরে থাকা উচিত। জানালার দিকে মুখোমুখি বসে কম্পিউটার চালানো থেকেও বিরত থাকতে হবে। চোখে সমস্যা থাকুক আর না থাকুক ‘অ্যান্টি-রিফ্লেকশন’ কিংবা ‘ব্লু কোটিং’ দেওয়া চশমা ব্যবহার করতে হবে কম্পিউটার চালানোর সময়। সকল ‘এলইডি ডিভাইস’ থেকে চোখের জন্য ক্ষতিকর নীল আলো নিঃসরিত হয় যার সংস্পর্শে আসার মাত্রা অতিরিক্ত হলে বড় ক্ষতি হতে পারে।\nচোখের জন্য উপকারী খাবার: ‘ডিজিটাল আই স্ট্রেইন’ কমানো জন্য ভিটামিন ও খনিজ উপাদান সমৃদ্ধ খাবার থাকতে হবে খাদ্যাভ্যাসে। রাতে সময় মতো ঘুমাতে হবে এবং আট ঘণ্টা নির্ভেজাল ঘুম নিশ্চিত করতে হবে। পত্রল শাকসবজি, গাজর, পেঁপে, খেজুর ইত্যাদি ভিটামিন এ’র উৎকৃষ্ট উৎস যা চোখের সুস্বাস্থ্যের জন্য জরুরি।\nচোখের আর্দ্রতা: ‘ওমেগা থ্রি অয়েল’ চোখ পিচ্ছিল রাখে, আর্দ্রতা যোগায়। ‘ফ্লাক্সসিড অয়েল’, ‘স্যামন’ ও ‘সার্ডিনস’ মাছ ওমেগা থ্রি অয়েল’য়ের আদর্শ উৎস। চিকিৎসকের পরামর্শ অনুযায়ী ‘সাপ্লিমেন্ট’ও গ্রহণ করা যেতে পারে। এছাড়াও ব্যবহার করতে পারেন চোখে ব্যবহার্য ‘লুব্রিকেটিং ড্রপ’, বিশেষ করে যারা ‘কন্ট্যাক্ট লেন্স’ ব্যবহার করেন। তবে এখানেও চিকিৎসকের পরামর্শ নেওয়া আবশ্যক।\nআরও পড়ুন\nচোখের ক্ষতি থেকে সাবধান  \nদূষণের কারণে চোখে অস্বস্তি  \nঘরে থেকেও চোখে কালি পড়ার কারণ  \nচোখ বেশি রগড়ালে যা হয় ",
    "image": "assets/5.chokher jotno.jpg"
  },
  {
    "id": "6",
    "name": "চুলের যত্নে",
    "title": "চুলের যত্নে যা করবেন",
    "description": "নারীর সৌন্দর্যের একটি রহস্য হচ্ছে চুল। আপনি নিজেকে কীভাবে সাজাবেন তা অনেকটাই নির্ভর করে চুলের ওপর। তাই হালকা সাজ হোক কিংবা ভারি চুলের সাজের বেলায় ছাড় দেয়া অসম্ভব। আর তাই চুলের যত্নও আবশ্যক।\nআমাদের দৈনন্দিন জীবনের খাবার যেমন আমাদের শক্তি জোগায় তেমনি চুলেরও খাবার প্রয়োজন তার শক্তি জোগাতে। সঠিক পুষ্টির অভাব চুল যেমন রুক্ষ করে দিতে পারে তেমনি চুলের বৃদ্ধি থেকে শুরু করে চুল পড়া, আগা ফাটা, খুশকি জাতীয় সমস্যা দেখা দিতে পারে।\nতাই ঘরোয়া যত্নে আপনার চুল ফিরে পেতে পারে প্রাণ আর আপনি যে কোনো সাজের সঙ্গে চুলের স্টাইল আপনার মনের মতো করে বেছে নিতে পারেন। অন্যদিকে চুলের রুক্ষতার পেছনে কারণ হতে পারেন আপনার প্রতিদিনের রুটিনে থাকা কাজ। কাজের খাতিরে অনেকেই দিনের লম্বা একটা সময় কর্মস্থলে দিয়ে থাকে। আর এতে করে চুল খুব সহজেই বাইরে\nধুলাবালির সংস্পর্শে চলে আসে। যার কারণে চুলের রুক্ষতা দিন দিন বেড়ে গিয়ে চুলের আগা ফাটা কিংবা খুশকির মতো সমস্যায় রূপ নেয়। তাই বাইরে যতটা সম্ভব চুল খোলা না রাখাই ভালো। এছাড়া সপ্তাহে অন্তত দুই থেকে তিনবার শ্যাম্পু করা উচিত। এতে চুল ভালো থাকে। শ্যাম্পু ব্যবহারের পর কন্ডিশনার ব্যবহার করুন। খেয়াল রাখবেন যাতে কন্ডিশনার চুলের গোড়ায় না পৌঁছায়। চুলের বাইরের অংশে কন্ডিশনার দিয়ে পাঁচ মিনিট অপেক্ষা করে ধুয়ে নিন এবং টাওয়েল দিয়ে হালকা করে মুছে নিন। ভেজা চুল কখনোই আঁচড়াবেন না। এতে করে চুলের ক্ষতি হতে পারে। ভেজা চুল বেঁধে রাখবেন না। চুল সম্পূর্ণ শুকিয়ে গেলে বেঁধে নিতে পারেন। চুল বাঁধার ক্ষেত্রে রাতের বেলা ঘুমানোর সময় চুল না বাঁধাই ভালো। এতে করে চুল ভেঙে যেতে পারে। এছাড়া সপ্তাহে তিনদিন গোসলের আগে হালকা গরম তেল চুলে ম্যাসাজ করে নিতে পারেন। যাদের চুল পড়ার সমস্যা আছে তারা নারিকেল তেলের সঙ্গে ক্যাস্টার ওয়েল মিশিয়ে নিতে পারেন। এতে চুল পড়ার সমস্যা দূর হবে। অন্যদিকে ঘরোয়া উপায়ে চুলের যত্নের ক্ষেত্রে মেথি, মেহেদি, ডিমের সাদা অংশ, পিঁয়াজের রস চুলে দিতে পারেন। এতে চুলের গোড়া শক্ত হবে এবং চুলে সিল্কি ভাব আসবে। এসব কিছুর পাশাপাশি প্রতিদিন আট গ্লাস পানি পান করুন সবুজ শাক-সবজি রাখুন খাবার তালিকাতে। এতে করে আপনি যেমন থাকবেন সুস্থ তেমনি আপনার চুলও থাকবে প্রাণবন্ত।",
    "image": "assets/6.চুলের-যত্ন-pic-deshshamachar.jpg"
  },
  {
    "id": "7",
    "name": "সর্দি-কাশি",
    "title": "সিজন চেঞ্জে সর্দি-কাশির আশঙ্কা! এড়াতে মেনে চলুন এই নিয়মগুলি",
    "description": "নিজস্ব প্রতিবেদন: সকালে প্রখর রোদ। আবার রাত হলেই তাপমাত্রা কিছুটা কমছে। ঋতু পরিবর্তনে বাড়ছে রোগের প্রকোপও। সর্দি,কাশি থেকে জ্বরের প্রকোপও দেখা দিচ্ছে। এই অবস্থায় শক্তিশালী রোগ প্রতিরোধ ক্ষমতা গড়ে তুলতে হলে মেনে চলতে হবে এই কয়েকটি নিয়ম\n\nসিজন চেঞ্জের সময় ডায়েটে বেশি করে স্যুপজাতীয় খাবার রাখতে হবে। চিকেন স্যুপ রাখতেই পরামর্শ দিচ্ছেন চিকিৎসকরা। এর ফলে শরীর গরম থাকবে ও ঠাণ্ডা লাগার প্রবণতা কমবে। \n\nপাশাপাশি, সিজন চেঞ্জের সময় নিয়মিত জল ফুটিয়ে খেলেও ঠাণ্ডা কম লাগবে। এই সময় জাঙ্ক ফুড এড়িয়ে যেতেই পরামর্শ দিচ্ছেন বিশেষজ্ঞরা।\n\nসিজন চেঞ্জের সময় স্নানে গরম জল ব্যবহার করলে ভালো। খাবার জলও রোদে কিছুক্ষণ গরম করে খেলে গলাব্যাথা-কাশিতে উপশম পাবেন\n\nএই সময় বৃষ্টিতে ভেজা, দুপুরে ঘুমানো, এমনকী অতিরিক্ত শরীরচর্চাও এড়িয়ে যেতে পরামর্শ চিকিৎসকদের।\n",
    "image": "assets/7.shordikasi.jpg"
  }
,{
  "id": "8",
  "name": "পেটে ব্যথা",
  "title": "পেটে ব্যথার কারণ কি অ্যাপেনডিসাইটিস",
  "description": " আমাদের শরীরের একটি অপ্রয়োজনীয় অঙ্গের নাম অ্যাপেন্ডিক্স। আর এই অ্যাপেন্ডিক্সে কোনও কারণে সংক্রমণ ছড়িয়ে পড়ে যে সমস্যার সৃষ্টি হয় সেটি অ্যাপেনডিসাইটিস নামে পরিচিত। বিশ্বের প্রায় ৫ শতাংশ মানুষের ক্ষেত্রে অ্যাপেনডিসাইটিস প্রাণ সংশয়ের কারণ হয়ে দাঁড়াতে পারে। বৃহদান্ত্র এবং ক্ষুদ্রান্ত্রের সংযোগস্থলে বৃহদান্ত্রের সঙ্গে যুক্ত ছোট্ট একটি থলির মতো এই অঙ্গটিতে কোনও ভাবে খাদ্য বা ময়লা ঢুকে সংক্রমণ ছড়িয়ে পড়তে পারে। এ ক্ষেত্রে সময় মতো সময় মতো অস্ত্রোপচার করা না গেলে, বা সমস্যা ধরা না পড়লে মৃত্যু পর্যন্ত হতে পারে!\n\nঅ্যাপেন্ডিক্সের সংক্রমণে পেটে ব্যথা হয়, এ কথা আমরা অনেকেই জানি। তবে ঠিক কোন ধরনের ব্যথা বা কী কী উপসর্গ দেখে বুঝবেন পেটে ব্যথার কারণ  অ্যাপেনডিসাইটিসের সংক্রমণ? আসুন জেনে নেওয়া যাক...\n\nউপসর্গ ও লক্ষণসমূহ:\n\n১) পেটে যন্ত্রণা হওয়া। সাধারণত, নাভির কাছ থেকে শুরু করে পেটের ডান দিকের নিচে এই ব্যথা ছড়িয়ে পড়ে।\n\n২) পেটে যন্ত্রণার সঙ্গে বমি বমি ভাব,\n\n৩) বমি হওয়া,\n\n৪) খিদে না পাওয়া,\n\n৫) কোষ্ঠকাঠিন্য বা ডায়রিয়ার সমস্যা,\n\n৬) পেটের যন্ত্রণায় জ্বর আসা। তবে এ ক্ষেত্রে শরীরের তাপমাত্রা খুব বেশি হয় না,\n\n৭) পেট জুড়ে মারাত্মক যন্ত্রণা অনুভূত হলে এবং পেট ফুলে উঠলে তা অ্যাপেন্ডিক্স ফেটে যাওয়ার কারণেও হতে পারে।\n",
  "image": "assets/8.petebatha.jpg"
},
  {
    "id": "9",
    "name": "রোগ-প্রতিরোধ ক্ষমতা",
    "title": "রোগ-প্রতিরোধ ক্ষমতা বাড়ায় নারকেল তেল! সঙ্গে আরও উপকার",
    "description": "চর্চার বিষয় যখন সুপারফুড তখন নারকেল তেলের জুড়ি মেলা ভার। ঠিকই পড়ছেন। সর্বত্র সহজলভ্য সস্তার নারকেল তেল। ভারতবর্ষের প্রায় প্রতি ঘরেই এই সুপারফুডের অস্তিত্ব রয়েছে বহুযুগ ধরেই। গবেষণায় জানা গিয়েছে শরীরের উপকারে নারকেল তেলের ভূমিকা অপরিসীম।\nগরম না করে ঠান্ডায় জমাট নারকেল তেলেই বেশি উপকার বলে মনে করছেন বিশেষজ্ঞরা। নারকেলের খোল থেকে প্রাপ্ত টাটকা তেলের অনেক গুণ রয়েছে\nতেল নিষ্কাশনের সময় তাতে প্রচুর পরিমানে প্রাকৃতিক খনিজ পাওয়া যায়। এছাড়াও এই তেল ভিটামিন-ই সমৃদ্ধ। একেবারে প্রাকৃতিক গুণে ভরা এই তেল শরীরে রোগ-প্রতিরোধ ক্ষমতাকে বাড়িয়ে তোলে\nস্বাস্থ্যের পক্ষে ভালো ফ্যাটি অ্যাসিড থাকে এই তেলে। প্রচুর মাত্রায় এই ফ্যাটি অ্যাসিও রোগ প্রতিরোধ ক্ষমতাকে বাড়ায় এবং মিডিয়াম চেন ফ্যাটি অ্যাসিড (MCFAs) উৎপন্ন করে। \nঠান্ডায় জমা নারকেল তেলে রয়েছে  MCTs ((Medium Chain Tryglyceride Fat) যা লিভারের সমস্যা দূর করে লিভার পরিষ্কার করে। জেনে রাখা ভালো এই স্যাচুরেটেড ফ্যাট কিন্তু শরীরের পক্ষে ভালো কারণ শরীর খুব সহজেই এই ফ্যাট শোষণ করতে পারে।\nঠান্ডা নারকেল তেল প্রতিদিন রান্নাতেও ব্যবহার করা যেতে পারে। সকাল সকাল এক চামচ করে নারকেল তেল খেলে শরীরের উপকার নিজেই বুঝতে পারবেন। ব্যালেন্স ডায়েটের সঙ্গে নারকেল তেল শরীরকে রোগমুক্ত রাখতে অনেক সাহায্য করবে",
    "image": "assets/9.rogprotirodh.jpg"
  },
  {
    "id": "10",
    "name": "লো ব্লাড প্রেশার",
    "title": "লো ব্লাড প্রেশারের সমস্যা? হঠাৎ কমে গেলে এই নিয়মগুলি মেনে চলুন",
    "description": "রোজকার ব্যস্ত জীবনে নানান বেনিয়মের ফলে শরীরে রক্তচাপের (Blood Pressure) ওঠানামায় প্রভাব পড়ে। অনেকেই মনে করেন উচ্চ রক্তচাপের (High Pressure) থেকে নিম্ন রক্তচাপ (Low Pressure) কম ভয়ের। কিন্তু তা একেবারেই নয়। চিকিৎসকদের মতে, লো ব্লাড প্রেশার বা হঠাৎ প্রেশার কমে যাওয়াতেও বিপদ রয়েছে। লো ব্লাড প্রেশারের ফলে হৃৎপিণ্ডে, মস্তিষ্কে ও শরীরের অন্যান্য অংশে রক্ত সঞ্চালনের (Blood Circulation) পরিমাণ কমে যায়। যার ফলে মাথা ঘোরা, দুর্বলতা এমনকী বমি বমি ভাব বেড়ে যায়\nআবার হঠাৎ প্রেশার কমে গেলেও বিপদ। শুয়ে বসে থাকা অবস্থা থেকে হঠাৎ জেগে উঠলে রক্তচাপে ব্যাঘাত ঘটে। এর ফলে স্ট্রোকের সম্ভাবনাও বাড়ে। ব্লাড প্রেশারের হঠাৎ কমে যাওয়ার ফলে শরীর ভারী লাগতে পারে। এই অবস্থায় স্বাভাবিকত্ব বজায় রাখা অত্যন্ত জরুরি। জেনে নিন হঠাৎ ব্লাড প্রেশার কমে গেলে কী করবেন।\nস্বাস্থ্য বিশেষজ্ঞদের মতে, হঠাৎ ব্লাড প্রেশার কমে গেলে চা অথবা কফি পান করতে হবে। কফিতে থাকা ক্যাফিন সাময়িকভাবে ব্লাড প্রেশার বাড়াতে সাহায্য করে। শুধু তাই নয়, এর ফলে ক্লান্ত ভাবও কিছুক্ষণের জন্য দূর হবে\nলো ব্লাড প্রেশারের রোগীদের ক্ষেত্রে ডায়েটে অবশ্যই পানীয় বেশি করে রাখা উচিত। প্রতিদিন দুই থেকে তিন লিটার জল খেতে পরামর্শ চিকিৎসকদের। এছাড়াও প্রতিদিনের খাবারে নারকেলের জল-সহ অন্যান্য পুষ্টিকর ফলের রস, স্যুপজাতীয় খাবার রাখা বাধ্যতামূলক। উক্ত ডায়েটের ফলে শরীরে জলের মাত্রা বজায় রাখতে প্রয়োজনীয় ইলেকট্রোলাইটের ঘাটতি মেটানো যাবে। জেনে রাখা ভালো, লো ব্লাড প্রেশারের অন্যতম কারণ হল ডিহাইড্রেশন\nডায়েটিশানদের পরামর্শ অনুযায়ী, লো ব্লাড প্রেশারের রোগীদের রোজ সকালে উঠে কমপক্ষে পাঁছ থেকে সাতটি তুলসী পাতা চিবোনো শরীরের পক্ষে ভালো। তুলসী পাতার মধ্যে উচ্চমাত্রায় পটাশিয়াম, ম্যাগনেশিয়াম ও ভিটামিন সি রয়েছে যা ব্লাড প্রেশারকে নিয়ন্ত্রিত রাখে। এছাড়াও তুলসী পাতায় রয়েছে প্রচুর পরিমাণে ইউজিনোল নামের অ্যান্টিঅক্সিডেন্ট। ব্লাড প্রেশার নিয়ন্ত্রণে রাখার পাশাপাশি কোলস্টেরলের মাত্রাও কমাতে সাহায্য করে এটি।\nলো ব্লাড প্রেশারের রোগীদের জন্য সময়মতো খাওয়াদাওয়া করা অত্যন্ত জরুরি। ভারী খাবারের মাঝে স্বাস্থ্যকর মুখরোচক খাবার খেতে হবে। বিশেষজ্ঞদের মতে, দিনে ৩ বার ভারী খাবার খাওয়ার থেকে পাঁচবার অল্প অল্প করে খাওয়া বেশি উপকারী। এর ফলে ব্লাড প্রেশারও হঠাৎ কমে যাওয়া আটকানো সম্ভব",
    "image": "assets/10.blood presar.jpg"
  },
  {
    "id": "11",
    "name": "জ্বর ও সাধারন ব্যথা",
    "title": "জ্বর হলে করণীয় ও বর্জনীয়",
    "description": "জ্বর কমাতে তিনটি বিষয় করতে হবে আর বাদ দিতে হবে তিনটি কাজ।\nআবহাওয়া পরিবর্তনের রেশ এখন প্রবল। সঙ্গে চলছে মৌসুমী সর্দি-কাশি, জ্বরও। আশপাশের অনেকেই হয়ত এই রোগগুলোতে আক্রান্ত হয়েছেন, যা আপনারও আক্রান্ত হওয়ার আশঙ্কা বাড়াচ্ছে প্রতিনিয়ত। হয়ত এরমধ্যেই আক্রান্ত হয়ে পড়েছেন এবং বাড়াচ্ছেন অন্যান্যদের সংক্রমিত হওয়ার আশঙ্কা।\nরোগের তীব্রতা লাগামহীন হলে চিকিৎসকের পরামর্শ নিতে হবে সেকথা বলার অপেক্ষা রাখে না। তবে প্রাথমিক দিনগুলোতে ঘরোয়া কিছু করণীয় ও বর্জণীয় বিষয় মেনে চললে ওষুধ ছাড়াই আরোগ্য লাভ হতে পারে।\nস্বাস্থ্যবিষয়ক একটি ওয়েবসাইটে প্রকাশিত প্রতিবেদন থেকে সংগ্রহ করা তথ্যের আলোকে জানানো হল এই বিষয়গুলো সম্পর্কে।\nকরণীয়\nপ্রচুর তরল পান: মৌসুমি রোগ নিয়ে চিকিৎসকের শরণাপন্ন হলে প্রথম উপদেশই পাবেন প্রচুর পানি ও অন্যান্য তরল পান করার। এর কারণ হল জ্বরের কারণে তাপমাত্রা বাড়লে শরীর দ্রুত পানিশূন্যতার দিকে যেতে থাকে। তাই পর্যাপ্ত পানির সরবরাহ এখানে অত্যন্ত জরুরি। কুসুম গরম পানি, ফলের শরবত, ডাবের পানি, চা- যে কোনো তরল খাবারেই বাধা নেই। সর্দি-জ্বর থাকলে প্রতিদিনের লক্ষ্য হবে আট থেকে ১২ গ্লাস পানি পান করা। আর বেশি তরল পান করলে শরীর থেকে জীবাণু ও অন্যান্য বিষাক্ত উপাদান বেরিয়ে যাওয়া সহজ হয়।\nবিশ্রাম: অসুস্থ অবস্থায় যত বেশি সক্রিয় থাকবেন ততই আপনার শরীরের তাপমাত্রা বাড়বে। তাই বিশ্রামে থাকলে তাপমাত্রা কমবে এবং রোগমুক্তি হবে দ্রুত। মৌসুমি সর্দি-কাশি, জ্বর সারাতে ওষুধ সবসময় প্রয়োজন না হলেও জ্বর ১০২ ডিগ্রি ফারেনহাইট বা তারও বেশি হলে চিকিৎসকের পরামর্শ নিয়ে রাখা নিরাপদ। জ্বরের সঙ্গে শরীর ব্যথা, মাথা ব্যথা, ঘাড় শক্ত হয়ে থাকা, বমি ইত্যাদি উপসর্গ থাকলে চিকিৎসকের পরামর্শ নেওয়া আবশ্যক।\nগোসল: কপাল এবং ঘাড়ের পেছনের অংশে জলপট্টি দেওয়া জ্বর কমাতে অত্যন্ত কার্যকর। পুরোদস্তুর গোসলের পরিবর্তে কুসুম গরম পানিতে ভেজানো কাপড় দিয়ে শরীর মোছাও দ্রুত জ্বর কমাতে সাহায্য করে। চিকিৎসকের অনুমতি ছাড়া জ্বর নিয়ে ঠাণ্ডা পানিতে গোসল করা যাবে না। অন্যথায় শরীরে কাঁপুনি দেখা দিতে পারে এবং জ্বর আরও বেড়ে যেতে পারে।\nবর্জনীয়\nশরীরে ‘অ্যালকোহল’ মালিশ: জ্বর কমানো প্রাচীন এক পদ্ধতি এটি। যা মোটেই নিরাপদ নয়। এই পদ্ধতি জ্বর সারাতে বেশিরভাগ ক্ষেত্রেই অকার্যকর। বরং তা ডেকে আনতে পারে ‘অ্যালকোহল’জনীত বিষক্রিয়া।\nবরফ গোসল: বরফ শীতল পানি বা বরফ ভাসা পানিতে গোসল করা হয়ত শরীরের তাপমাত্রা কমাবে, তবে তা ডেকে আনবে কাঁপুনি। ফলাফল, জ্বর আরও বাড়বে। কক্ষ তাপামাত্রার পানিতে গোসল করাই যেখানে মানা, বরফ শীতল পানিতে গোসলের কথা সেখানে অবান্তর।\nদ্বিগুন ওষুধ সেবন: দ্রুত জ্বর থেকে মুক্তি পেতে চিকিৎসকের দেওয়া ওষুধ দ্বিগুন পরিমাণে সেবন কিংবা একই সঙ্গে দুই ধরনের ওষুধ সেবন কোনো উপকারে আসবে না। বরং তা হতে পারে জ্বরের থেকেও বিপদজনক। বেশি ওষুধ খেলে শরীরের তাপমাত্রা দ্রুত কমে যাবে না। তবে এমনটা করলে শরীরের বিভিন্ন অভ্যন্তরীন অঙ্গের ক্ষতি হতে পারে, বিশেষত, বৃক্কের।\nশিশুদের ক্ষেত্রে যখন চিকিৎসক জরুরি\n- শিশুর তিন মাস বয়সের মধ্যে জ্বর হলে তাপামাত্রা ১০০.৪ ডিগ্রি ফারেনহাইট হলেই চিকিৎসকের কাছে নিয়ে যেতে হবে।\n- বয়স তিন থেকে ছয় মাসের মধ্যে হলে জ্বর ১০২ ডিগ্রি ফারেনহাইট পার করে গেলে এবং শিশু ঘুমকাতুরে কিংবা অত্যন্ত কান্নাকাটি করলে চিকিৎসকের শরণাপন্ন হতে হবে।\n- ছয় থেকে ২৪ মাস বয়সি শিশুর ক্ষেত্রে জ্বর ১০২ ডিগ্রি ফারেনহাইটের বেশি হলে এবং তা একদিনের বেশি স্থায়ী হলে অবশ্যই ডাক্তারের পরামর্শ নিতে হবে। জ্বরের সঙ্গে ডায়রিয়া, বমি এবং ত্বকের ‘র\u200C্যাশ’ হলে অবশ্যই ডাক্তারের কাছে নিয়ে যেতে হবে।",
    "image": "assets/1. jor.jpg"
  },
  {
    "id": "12",
    "name": "বুকের জমাট বাঁধা ঘন কফ",
    "title": "বুকে জমে থাকা কফ দূর করুন ঘরোয়া ৬ উপায়ে",
    "description": "ঋতু বদলের পরিক্রমায় প্রকৃতিতে বইছে শীতের হাওয়া। শীত আসার সঙ্গে সঙ্গে নিয়ে এসেছে কিছু রোগ।সর্দি-কাশি ও জ্বর এখন ঘরে ঘরে। \nসর্দি-কাশি ও বুকে কফ বা শ্লেষ্মা জমার সমস্যা আপাতদৃষ্টিতে সাধারণ সমস্যা বলে মনে হলেও সময়মতো এর চিকিৎসা করা না গেলে এটি শ্বাসযন্ত্রের ক্ষতি করতে পারে। সংক্রমণ ছড়িয়ে পড়তে পারে শ্বাসযন্ত্রে।\nবুকে জমে থাকা কফ দূর করার জন্য ডাক্তারের কাছে যাওয়ার আগে কিছু প্রাকৃতিক উপাদান ব্যবহার করে দেখতে পারেন। ঘরোয়া ছয় পদ্ধতিতে কফ দূর করার উপায় নিয়ে এ ফিচার।\n১. আদা: এক টেবিল চামচ আদা কুচি এক জলে মেশান। এবার এটি ঢাকনা দিয়ে ঢেকে ৫-১০ মিনিট ফুটিয়ে নিন। ঠাণ্ডা হলে এতে সামান্য মধু দিন। দিনে অন্তত তিনবার এ পানীয়টি পান করুন। দেখবেন কফ দূর হয়ে গেছে।\nএ ছাড়া এক চা চামচ আদা কুচি, গোলমরিচের গুঁড়ো এবং লবঙ্গের গুঁড়ো দুধ বা মধুর সঙ্গে মিশিয়ে মিশ্রণটি দিনে তিনবার পান করুন। আপনি চাইলে এক টুকরো আদা নিয়ে মুখে চাবাতে পারেন। আদার রস বুকের কফ বা শ্লেষ্মা শরীর থেকে বের করে দিতে সাহায্য করবে।\n২. লবণ জল: বুকের সর্দি ও কফ দূর করতে সবচেয়ে সহজ আর সস্তা উপায় হল লবণ জল। লবণ শ্বাসযন্ত্র থেকে কফ দূর করতে সাহায্য করে। এক গ্লাস সামান্য উষ্ণ জলের সঙ্গে এক চা চামচ লবণ মিশিয়ে নিন। এটি দিয়ে দিনে দুই তিনবার গারগেল করুন।\n৩. লেবু ও মধু: লেবু জলে এক চামচ মধু মিশিয়ে পান করুন। মধু শ্বাসযন্ত্রের ব্যাকটেরিয়া ধ্বংস করতে সাহায্য করে। এমনকি এটি বুক থেকে কফ বা শ্লেষ্মা দূর করে গলা পরিষ্কার করতে সাহায্য করে।\n৪. হলুদ: হলুদে থাকা কারকুমিন নামের উপাদান বুক থেকে কফ ও শ্লেষ্মা দূর করে বুকে ব্যথা, শ্বাসকষ্ট দ্রুত কমিয়ে দেয়। এর অ্যান্টি ইনফ্লামেটরি উপাদান গলা ও বুকের খুসখুসে অস্বস্তি, জ্বালা, ব্যথা দূর করতে সাহায্য করে।\nএক গ্লাস সামান্য উষ্ণ পানিতে এক চিমটে হলুদের গুঁড়ো মিশিয়ে নিন। এটি দিয়ে প্রতিদিন গারগোল বা কুলকুচি করুন।\nএ ছাড়া এক গ্লাস দুধে আধা চা চামচ হলুদের গুঁড়ো মিশিয়ে ফুটিয়ে নিন। সম্ভব হলে এর সঙ্গে দুই চা চামচ মধু এবং এক চিমটে গোলমরিচের গুঁড়ো মিশিয়ে এ দুধ দিনে দুই থেকে তিনবার পান করুন। উপকার পাবেন।\n৪. পেঁয়াজ: একই পরিমাণের পেঁয়াজের রস, লেবুর রস, মধু ও পানি একসঙ্গে মিশিয়ে ৫-৭ মিনিট ফুটিয়ে নিন। এভাবে সামান্য উষ্ণ এই জল দিনে অন্তত তিন থেকে চারবার পান করুন। উপকার পাবেন।\n৬. আপেল সাইডার ভিনেগার: এক কাপ সামান্য উষ্ণ জলে দুই চা চামচ আপেল সাইডার ভিনেগার মিশিয়ে নিন। এর সঙ্গে এক চা চামচ মধু মিশিয়ে এই পানীয়টি দিনে অন্তত দুই-তিনবার পান করুন। মোটামুটি ৮-১০ দিন পান করুন। দ্রুত শ্লেষ্মার সমস্যা নিয়ন্ত্রণে চলে আসবে।",
    "image": "assets/2.kof.jpg"
  },
  {
    "id": "13",
    "name": " ত্বকের ঘা",
    "title": "ত্বকের কয়েকটি রোগ ও তার প্রতিকার",
    "description": "চর্মরোগে কম-বেশি সবাই ভোগেন৷ গরমকালেই এ জাতীয় রোগ বেশি দেখা দেয়৷ এছাড়া অপরিষ্কার ও ঘনবসতিপূর্ণ পরিবেশে বসবাস চর্মরোগের একটা অন্যতম কারণ৷ নিয়ম মেনে চললে রোগের মাত্রা নিয়ন্ত্রণে রাখা সম্ভব৷\nঘামাচি\nগরমের সময় ঘামাচি একটি সাধারণ সমস্যা৷ জাতীয় ই-তথ্যকোষে পাওয়া তথ্য অনুযায়ী, ঘামাচি সাধারণত তখনই হয় যখন ঘর্মগ্রন্থির মুখ বন্ধ হয়ে যায়, ঘাম বের হয় না এবং ত্বকের নীচে ঘাম আটকে যায়৷ এর ফলে ত্বকের উপরিভাগে ফুসকুড়ি এবং লাল দানার মতো দেখা যায়৷ কিছু কিছু ঘামাচি খুব চুলকায়৷ ঘামাচি সাধারণত এমনিতেই সেরে যায়৷ তবে ঘামাচি সারানোর জন্য ত্বক সবসময় শুষ্ক রাখতে হবে এবং ঘাম শুকাতে হবে৷\nব্রণ\nসাধারণত বয়ঃসন্ধিকালে এই রোগটি দেখা দেয়৷ তাই একে টিনএজারদের রোগও বলা যেতে পারে৷ ১৮ থেকে ২০ বছরের ছেলে-মেয়েদের মধ্যে এ রোগটা সবচেয়ে বেশি দেখা যায়৷ ব্রণ থেকে মুক্তি পেতে তৈলাক্ত, ঝাল ও ভাজাপোড়া খাবারসহ চকলেট, আইসক্রিম ও অন্যান্য ফাস্টফুড খাওয়া কমাতে হবে৷ এছাড়া বেশি করে পানি ও শাক-সবজি খেতে হবে৷\nদাদ\nশরীরের যে-কোনো স্থান ফাংগাস দ্বারা আক্রান্ত হতে পারে৷ অধিকাংশ ক্ষেত্রে একে দাদ বলে৷ এই আক্রমণ মাথার চামড়ায়, হাত-পায়ের আঙুলের ফাঁকে কিংবা কুঁচকিতে হতে পারে৷ এটা ছোয়াঁচে রোগ৷ আক্রান্ত স্থান চাকার মতো গোলাকার হয় এবং চুলকায়৷ মাথায় দাদ দেখতে গোলাকার হয় এবং আক্রান্ত স্থানে চুল কমে যায়৷ প্রতিকার পেতে সাবান ও পানি দিয়ে আক্রান্ত স্থান প্রতিদিন ধুতে হবে৷ এছাড়া আক্রান্ত স্থান শুকনো রাখা জরুরি৷ অনেক সময় ব্যবহৃত সাবান থেকেও দাদ হতে পারে, সেক্ষেত্রে সাবান ব্যবহার কিছুদিন বন্ধ রাখতে হবে৷\nপাঁচড়া\nশিশুদের মধ্যে এই রোগ বেশি দেখা যায়৷ পরিষ্কার কাপড়-চোপড় ব্যবহার ও নিয়মিত গোসল করলে খোসপাঁচড়া থেকে রেহাই পাওয়া যায়৷\nএকজিমা\nএকজিমা হলো ত্বকের এমন একটি অবস্থা যেখানে ত্বকে প্রদাহের সৃষ্টি হয়৷ একেক ধরনের একজিমার লক্ষণ একেক রকম হয়৷ তবে সাধারণভাবে লালচে, প্রদাহযুক্ত ত্বক; শুষ্ক, খসখসে ত্বক; ত্বকে চুলকানি; হাত ও পায়ের ত্বকের মধ্যে ছোট ছোট পানির ফুসকুড়ি ইত্যাদি হলো একজিমার লক্ষণ৷\nডিটারজেন্ট, সাবান অথবা শ্যাম্পু থেকে একজিমার সংক্রমণ হতে পারে৷ অতিরিক্ত গরম বা অতিরিক্ত ঠান্ডা ও স্যাঁতসেঁতে ভেজা আবহাওয়াও একজিমার কারণ৷\nসোরিয়াসিস\nদৈনিক প্রথম আলোয় প্রকাশিত একটি প্রতিবেদন বলছে, সোরিয়াসিস ত্বকের একটি জটিল রোগ৷ তবে এটি কেবল ত্বক নয়, আক্রমণ করতে পারে শরীরের অন্য অঙ্গ-প্রত্যঙ্গেও৷ যেমন সন্ধি, নখ ইত্যাদি৷ সাধারণত ত্বকের কোষস্তর প্রতিনিয়ত মারা যায় এবং নতুন করে তৈরি হয়৷ সোরিয়াসিসে এই কোষ বৃদ্ধির হার অস্বাভাবিক হয়ে ওঠে৷ ত্বকের কয়েক মিলিমিটার থেকে কয়েক সেন্টিমিটার জায়গাজুড়ে এই সমস্যা দেখা দেয়৷ রোগ যত পুরোনো হয়, ততই জটিল হতে থাকে৷ তাই দ্রুত শনাক্তকরণ ও চিকিৎসার আওতায় আসা জরুরি৷ আক্রান্ত ব্যক্তিকে আজীবন চিকিৎসা নিতে হয়৷ সোরিয়াসিস বংশগতভাবে হতে পারে৷\nআর্সেনিকের কারণে চর্মরোগ\nআর্সেনিক যুক্ত পানি খেলে ত্বকে নানা সমস্যা দেখা দিতে পারে৷ যেমন ত্বকের গায়ে ছোট ছোট কালো দাগ কিংবা পুরো ত্বক কালো হয়ে যেতে পারে, হাত ও নখের চামড়া শক্ত ও খসখসে হয়ে যেতে পারে৷ এছাড়া ত্বকের বিভিন্ন স্থানে সাদা-কালো দাগ দেখা দেয়াসহ হাত ও পায়ের তালুর চামড়ায় শক্ত গুটি বা গুটলি দেখা দিতে পারে৷ তবে চিন্তার বিষয় হলো, আর্সেনিক যুক্ত পানি পানের শেষ পরিণতি হতে পারে কিডনি ও লিভারের কর্মক্ষমতা লোপ পাওয়া; ত্বক, ফুসফুস ও মূত্রথলির ক্যানসার হওয়া; কিডনির কার্যক্ষমতা লোপ পাওয়া ইত্যাদি৷",
    "image": "assets/3.thok.jpg"
  },
  {
    "id": "14",
    "name": "চোখে এলার্জিক কনজাংটিভাইটিস",
    "title": "চোখের এলার্জি রোগ বা এলার্জিক কনজাংটিভাইটিস ",
    "description": "চোখের কালো মনির চারদিকে যে সাদা অংশ দেখা যায়, তার আবরণের নাম হলো কনজাংটিভা যার অবস্থান ভেতর থেকে আইল্যাশ বা চোখের চুল পর্যন্ত বিস্তৃত। এলার্জিজনিত কনজাংটিভার প্রদাহকে এলার্জিক কনজাংটিভাইটিস বা চুলকানি রোগ বলা হয়। এলার্জেন বা এলার্জি উদ্রেককর কী? আমাদের চারদিকের পরিবেশে প্রচুর ক্ষুদ্র দৃশ্যমান অথবা অদৃশ্য বস্তুকণা অথবা পদার্থের অস্তিত্ব রয়েছে যা সরাসরি শরীরের সংস্পর্শে এসে এলার্জি সৃষ্টি করে। এমনকি শ্বাস-প্রশ্বাসের মাধ্যমেও শরীরে ঢুকে এইসব বস্তুকণা শরীরের বিভিন্ন অংশে এলার্জির প্রদাহ সৃষ্টি করতে পারে। এসবের মধ্যে ফুলের রেণু, ছারপোকা, ধুলোবালি, বিভিন্ন খাবারের মধ্যে থাকা রাসায়নিক পদার্থ ইত্যাদি অন্যতম। কখন হয়? সাধারণত শুষ্ক মৌসুমে এলার্জির প্রাদুর্ভাব বেশি হয়। ধুলাবালি বাতাসে উড়ে চোখের সংস্পর্শে এলে এলার্জেন সংবেদনশীল রোগীদের চোখের প্রদাহ শুরু হয়। এছাড়াও বসন্তকালে ফুলের রেণু বাতাসে উড়ে চোখের এলার্জি হতে পারে। কাদের হয়? সব এলার্জি সৃষ্টিকারী পদার্থে সবার চোখে এলার্জি হয় না। এটা এক একজনের সংবেদনশীলতার ওপর নির্ভরশীল। কেউ ফুলের রেণুতে সংবেদনশীল আবার কেউ ধুলোবালি এবং খাবারে সংবেদনশীল। যাদের শরীরে এলার্জি বেশি হয় তাদের চোখের এলার্জি বেশি হয়। হাঁপানি রোগীদের চোখে এলার্জি বেশি হয়। বাচ্চাদের এবং যারা বাইরে ধুলোবালির সংস্পর্শে বেশি থাকে তাদের মধ্যে চোখের এলার্জি বেশি দেখা যায়। যাদের মাথায় খুশকি বেশি তাদের চোখেও খুশকির কারণে এলার্জির সংক্রমণ হতে পারে। এলার্জিক কনজাংটিভাইটিসের লক্ষণ কী? চোখ চুলকানো, চোখ দিয়ে পানি পড়া, চোখ লাল হওয়া, চোখ ফুলে যাওয়া, চোখের ভেতরে কিছু ময়লা পড়েছে এমন বোধ হওয়া, রোদে চোখ বন্ধ হয়ে আসা ইত্যাদি এ রোগের লক্ষণ হতে পারে। রাতে ঘুমের পর সকালবেলা চোখে সামান্য পিচুটি জমতে পারে। বাচ্চাদের ক্ষেত্রে চোখে হাত দেয়া ও পানি পড়া এলার্জিক কনজাংটিভাইটিসের লক্ষণ হতে পারে। নাকে সর্দি ও চোখের চুলকানি একসাথে হতে পারে। বারবার একই সমস্যা নিয়ে রোগীরা ডাক্তারের কাছে আসতে পারে। ঔষধ দিলে কিছু দিন ভালো থাকলেও পরবর্তীতে একই অবস্থার পুনারাবৃত্তি হতে পারে। এই রোগ প্রতিরোধে করণীয় * রোগীকে আগে জানতে হবে তার কোন ধরনের পদার্থ বা পরিবেশে এলার্জি আছে, তারপর সেটাকে এড়িয়ে চলতে হবে। * শুষ্ক মৌসমে ধুলাবালি থেকে রক্ষা পেতে নাকে মুখে মাস্ক এবং চোখে সানগ্লাস ব্যবহার করা যেতে পারে। * ঘরের কার্পেট নিয়মিত পরিষ্কার করতে হবে, এতে বাচ্চাদের এলার্জি অনেকাংশে হ্রাস পায়। * গরুর মাংস , চিংড়ি মাছ, ডিম ইত্যাদিতে যাদের এলার্জি আছে, তাদের তা বর্জন করা ভালো। * ডাক্তারের পরামর্শমতো ঔষধ সেবনে এবং চোখের ড্রপ ব্যবহারের মাধ্যমে এলার্জির আক্রমণ হতে চোখকে রক্ষা করা যায়। চোখের এলার্জির চিকিৎসা * প্রথমত এলার্জেন থেকে দূরে থাকতে হবে। * ডাক্তারের পরামর্শ ব্যতিরেকে কোনো ঔষধ সেবন এবং চোখে দেয়া ঠিক হবে না। * সোডিয়ামক্রোমোগ্লাইকেট আইড্রপ এলার্জিক কনজাংটিভাইটিস-এ কার্যকর যা দৈনিক ৩/৪ বার অনেক দিন ধরে ব্যবহার করা যেতে পারে। এটি ব্যবহারে এলার্জির বারবার সংক্রমণ রোধ করা যায়। * কৃত্রিম চোখের পানি চোখের ড্রপ হিসেবে পাওয়া যায় যা চোখের ভেতর অবস্থানরত এলার্জেনকে দ্রবীভূত করে এবং পরবর্তীতে ধুয়ে ফেলে। * ডিকনজেসটেন্ট আইড্রপ যেমন ন্যাফাজলিন হাইড্রোক্লোরাইড এলার্জিক কনজাংটিভাইটিসে অনেকাংশে কার্যকর ভূমিকা রাখে। * এছাড়া লডঙ্মোইড, অলোপেটাডিন, পেমিরোলাস্ট ইত্যাদি আইড্রপ অনেকদিন চোখে ব্যবহারেও এলার্জির আক্রমণ অনেকাংশে কমে যায়। * এই রোগে কিটোটিফেন আইড্রপের কার্যকারিতাও প্রমাণিত হয়েছে যা স্টাফেন, প্রসমা, অ্যালারিড, কিটোমার ইত্যাদি নামে বাজারে পাওয়া যায়। * সাইকলোসপোরিন আইড্রপ (সাইপোরিন) এলার্জিক কনজাংটিভাইটিসের অন্যতম সফল চিকিৎসা হিসেবে প্রমাণিত। এটা ব্যবহারে অতিরিক্ত এলার্জিতে ও স্টেরয়েড ব্যবহারের প্রয়োজনীয়তা হ্রাস পায়। * খুব বেশি চুলকালে কেবল তখনই লোগ্রেড স্টেরয়েড যেমন ক্লুরোমিথোলোন আইড্রপ দৈনিক ৩/৪ বার ১-২ সপ্তাহের জন্য ব্যবহার করা যেতে পারে, তবে বেশি দিন ব্যবহার করা যাবে না। উপরোল্লিখিত চিকিৎসাগুলো ডাক্তার রোগীর চোখের এলার্জি অবস্থা বুঝে পরামর্শ দেবেন। চিকিৎসা কেন প্রয়োজন? যেহেতু এটা একটি ক্রনিক রোগ সেহেতু চিকিৎসা না করালে বেশ কিছু সমস্যা হতে পারে। যেমন চোখের ভেতর গুটি ওঠা এবং পরবর্তীতে গুটি বড় হয়ে চোখের কালো রাজাতে আলসার জাতীয় প্রদাহের সৃষ্টি করতে পারে যা রোগীর জন্য অত্যন্ত কষ্টদায়ক হতে পারে। চোখে সবসময় প্রদাহ থাকার জন্য রোদে চলাফেরা করতে অসুবিধা হবে এবং লালচোখ নিয়ে সববময় একটা বিব্রতকর সময় পার করতে হবে। মনে রাখতে হবে যেসব বাচ্চার এলার্জিক কনজাংটিভাইটিস আছে তাদের সাধারণত ২০ বছর বয়সের পর আপনাআপনিই এই রোগের আক্রমণ কমে যায়। সুতরাং ডাক্তারের পরামর্শ ব্যতিরেকে অনিয়ন্ত্রিত স্টেরয়েড সেবনই অন্ধত্বের মূল কারণ। ",
    "image": "assets/4.eyes alargis.jpg"
  },
  {
    "id": "15",
    "name": "সারা বছর ব্যাপী নাকের এলার্জি",
    "title": "অবহেলা করলে পরে এ রোগ থেকে হাঁপানি হওয়ার সম্ভাবনা থাকে। তাই আগে থেকেই সাবধান হওয়া উচিত। ",
    "description": "এই বিষয়ে বিস্তারিত জানাচ্ছেন শহীদ সোহ্\u200Cরাওয়ার্দী মেডিকেল কলেজ হাসপাতালের হরমোন ও ডায়াবেটিস বিশেষজ্ঞ এমবিবিএস, এমডি (এন্ডোক্রাইনোলজি ও মেটাবলিজম), এমএসিই (ইউএসএ) ডা. শাহজাদা সেলিম।\nহাঁচি হল, নাক দিয়ে পানি পড়ল, এটা কোনো রোগ হল?\nপ্রথম প্রথম কেউ এ লক্ষণগুলো রোগ বলে মনে করেন না। ভাবেন এমনিতে সেরে যাবে। তবে যখন বারবার হতে শুরু করে, বিশেষ করে পুরানো জিনিসপত্র পরিষ্কার করতে গেলে বা ফুলের গন্ধ নিলে বা ফুলের বাগানে হাঁটলে অনবরত হাঁচি বা নাক বন্ধ হয়ে যায় তখন এ লক্ষণগুলোকে রোগ হিসেবে ভাবতে শুরু করেন এবং নিজে নিজেই অথবা ওষুধের দোকানদারের সঙ্গে আলাপ করে দুএকটি অ্যান্টিহিস্টামিন খেয়ে নেন। এতে রোগের লক্ষণ কিছুটা উপসম হয়।\nযখন বারবার হয় তখন বিশেষজ্ঞ চিকিৎসকরা অ্যান্টিহিস্টামিনের পাশাপাশি স্প্রে আকারে স্টেরয়েড নাসারন্ধ্রে ব্যবহার করতে পরামর্শ দেন। এতে অবশ্য রোগী আগের তুলনায় অনেক বেশি ভালো অনুভব করেন।\nতবে বাস্তবতা হল যতদিন স্টেরয়েড স্প্রে ব্যবহার করা হয় ততদিনই ভালো থাকা যায়। বন্ধ করলেই সঙ্গে সঙ্গে না হলেও কিছুদিন পরই শুরু হয়ে যায় আগের অবস্থা।\nএরকম হলে ধরে নিতে হবে আপনি এলার্জিজনিত রোগে বিশেষত এলার্জিক রাইনাইটিস রোগে ভুগছেন।\nতাহলে এই এলার্জিক রাইনাইটিস রোগটি কী, কেনো হয় এবং কীভাবে এড়ানো যায়? তা নিয়ে কিছু আলোচনা করা যাক।\nএলার্জিক রাইনাইটিস রোগটি হল এলার্জিজনিত নাকের প্রদাহ। উপসর্গগুলো হচ্ছে অনবরত হাঁচি, নাক চুলকানো, নাক দিয়ে পানি পড়া, এবং নাক বন্ধ হয়ে যাওয়া, কারও কারও চোখ দিয়ে পানি পড়া এবং চোখ লাল হয়ে যায়।\nপ্রকারভেদ\nএলার্জিক রাইনাইটিস থাকলে সারা বছর ধরেই এই রোগের লক্ষণ দেখা দেয়। বিশেষ করে পুরানো ধুলাবালি (যাতে মাইট থাকে), ছত্রাক বা পোষা প্রাণীর লোম সংস্পর্শ এলেই এর লক্ষণ শুরু হয়।\nঋতুনির্ভর এলার্জিক রাইনাইটস অনেক ঋতুতে ফুলের রেণু আধিক্য থাকে এবং ওই রেণুর সংস্পর্শে এলেই রোগের লক্ষণগুলো দেখা দেয়। সাধারণত গ্রীষ্মের শেষে এবং বর্ষা ও শরতে এ রোগের প্রকোপ বেশি দেখা যায়।\nযদিও বাংলাদেশে কতজন এই রোগে ভুগে থাকেন তার সঠিক তথ্য নেই তবে মোট জনগণের শতকরা ১০ থেকে ১৫ ভাগ মানুষ এই রোগে ভোগেন ৈবলে অনেকের ধারণা। বিশ্বের কোনও কোনও দেশ বিশেষত অস্ট্রেলিয়াতে শতকরা ৩০ শতাংশ জনগণ এ রোগে ভোগেন।\nএ রোগের লক্ষণ যে কোনো বয়সেই দেখা দিতে পারে। তবে শিশুদেরই এ রোগ আক্রান্ত হতে দেখা যায় বেশি। এ রোগ বংশানুক্রমিক ভাবেও আসতে পারে।\nতাছাড়া নতুন পোষা প্রাণী অথবা বাসস্থান পরিবর্তনে নতুন পরিবেশে এলার্জিক রাইনাইটিস রোগের লক্ষণ প্রকোট আকারে হতে পারে।\nযেভাবে হয়: যে সব রোগীর বংশানুক্রমিকভাবে এলার্জি হওয়ার প্রবণতা বেশি থাকে তাদের ক্ষেত্রে দেখা যায় কিছু কিছু এলারজেনের সংস্পর্শে এলে রক্তের আইজিইয়ের মাত্রা অনেক বেড়ে যায় এবং শরীরের বিভিন্ন জায়গাতে বিশেষত নাকে অবস্থিত মাস্ট সেল নামক এক ধরনের কোষের সঙ্গে লেগে থাকে। কোনো ভাবে শরীরে আবার এই এলারজেনের সংস্পর্শে এলে মাস্ট সেলগুলো ভেঙে যায় এবং এর থেকে ভাসো একটিভএমাইন নির্গত হয়। এই রাসায়নিক পদার্থগুলো প্রতিক্রিয়া সৃষ্টি করে এবং উপসর্গগুলো ঘটায়।\nসম্ভাব্য কারণ: মাইট (যা পুরানো ধুলাবালিতে থাকে) ঘরের ধুলা, ময়লা, ফুলের রেণু, প্রাণীর পশম বা চুল, প্রসাধনী সামগ্রী।\nপ্রয়োজনীয় পরীক্ষা-নিরীক্ষা\nরক্ত পরীক্ষা বিশেষত ইয়োসিনোফিলের মাত্রা বেশি আছে কিনা তা দেখা।\nসিরাম আইজিইয়ের মাত্রা: সাধারণত এলার্জি রোগীদের ক্ষেত্রে আইজিইয়ের মাত্রা বেশি থাকে। স্কিন প্রিক টেস্ট: এই পরীক্ষায় রোগীর চামড়ার ওপর বিভিন্ন এলারজেন দিয়ে পরীক্ষা করা হয়। এবং এই পরীক্ষাতে কোন কোন জিনিসে রোগীর এলার্জি আছে তা ধরা পড়ে।\nএছাড়াও রয়েছে সাইনাসের এক্স-রে।\nসমন্বিতভাবে এ রোগের চিকিৎসা হল\nএলারজেন পরিহার: ওষুধ প্রয়োগ করে সাময়িকভাবে এলার্জির উপসম অনেকটা পাওয়া যায়। এ রোগের প্রধান ওষুধ হল এন্টিহিস্টামিন ও নেসাল স্টেরয়েড। এন্টিহিস্টামিন, নেসাল স্টেরয়েড ব্যবহারে রোগের লক্ষণ তাৎক্ষণিক উপসম হয়। যেহেতু স্টেরয়েডের পার্শ্বপ্রতিক্রিয়া বেশি তাই এ ওষুধ এক নাগারে বেশিদিন ব্যবহার করা যায় না। যতদিন ব্যবহার করা যায় ততদিনই ভালো থাকে এবং ওষুধ বন্ধ করলেই আবার রোগের লক্ষণগুলো দেখা দেয়।\nএলার্জি ভ্যাকসিন বা ইমুনোথেরাপি: এলার্জি জিনিস থেকে এড়িয়ে চলা ও ওষুধের পাশাপাশি ভ্যাকসিন বা ইমুনোথেরাপি এলার্জিক রাইনাইটিস রোগীদের সুস্থ থাকার অন্যতম চিকিৎসা পদ্ধতি।\nএলার্জি ভ্যাকসিন বা ইমুথেরাপির মূল উদ্দেশ্য হল যে ‘মাইট’ থেকে এলার্জিক রাইনাইটিস সমস্যা হচ্ছে সেই ‘মাইট’ এলারজেন স্বল্প মাত্রায় প্রয়োগ করা হয়। ক্রমান্বয়ে সহনীয় বেশি মাত্রায় দেওয়া হয় যাতে শরীরের এলার্জির কোনো প্রতিক্রিয়া দেখা না দেয়। তবে শরীরের বিপাকীয় প্রক্রিয়ার পরিবর্তন ঘটায় বা শরীরের এলার্জির বিরুদ্ধে প্রতিরোধ ক্ষমতা গড়ে তুলে।\nমানে আইজিইকে আইজিজিতে পরিণত করে, যাতে দীর্ঘ মেয়াদি এলার্জি ওষুধ দিয়ে নিয়ন্ত্রণ করা যায়। ফলে রোগের মাত্রা সহনীয় পর্যায়ে নিয়ে আসে। তবে এলার্জির কোনো পরিবর্তন করতে পারে না।\nযদিও স্টেরয়েডজাতীয় ওষুধ এলার্জির জন্য সবচেয়ে বেশি উপকারী। তবে এর পার্শ্বপ্রতিক্রিয়া জীবনের জন্য হুমকি হয়ে দাঁড়ায়। তাই এ ধরনের এলার্জিক রাইনাইটিসের ক্ষেত্রে ইমুনোথেরাপি বা ভ্যাকসিন বেশি কার্যকর।\nবিশ্বের অধিকাংশ দেশ বিশেষত উন্নত দেশগুলোতে এ পদ্ধতিতে চিকিৎসা দেওয়া হয়ে থাকে। বর্তমানে বিশ্ব স্বাস্থ সংস্থাও এই ভ্যাকসিন পদ্ধতির চিকিৎসাকে এলার্জিক রাইনাইটিস রোগের অন্যতম চিকিৎসা বলে অভিহিত করেন। এটাই এলার্জিক রাইনাইটিস রোগীদের দীর্ঘমেয়াদি সুস্থ থাকার একমাত্র চিকিৎসা পদ্ধতি।\nঅনেকের ধারণা এলার্জিজনিত রোগ একবার হলে আর সারে না। তবে বর্তমানে চিকিৎসা ব্যবস্থা যথেষ্ট উন্নতি হয়েছে। প্রথম দিকে ধরা পড়লে এলার্জিজনিত রোগ একেবারে সারিয়ে তোলা সম্ভব।\nঅবহেলা করলে এবং রোগ অনেক দিন ধরে চলতে থাকলে নিরাময় করা কঠিন হয়ে পড়ে এবং এলার্জিজনতি রোগের কোনো চিকিৎসা বাংলাদেশে নেই।\nতাই গরিব রোগীরা তাবিজ-কবজের দিকে ঝুঁক পড়েন আর সচ্ছল রোগীরা আশপাশের দেশসহ বিভিন্ন দেশে চিকিৎসা নিতে গিয়ে দেশের মূল্যবান বৈদেশিক মুদ্রা ও সময় দুটিই অপচয় করছেন।\nএজন্য রোগীদের জানা দরকার যে সঠিক সময়ে প্রয়োজনীয় পরীক্ষা-নিরীক্ষা করে চিকিৎসা গ্রহণ করলে এ রোগ থেকে পরে হাঁপানি থেকে মুক্তি পাওয়া সম্ভব। উন্নত দেশের সকল প্রয়োজনীয় পরীক্ষা-নিরীক্ষা ও চিকিৎসা বর্তমানে বাংলাদেশেই রয়েছে।",
    "image": "assets/5. nakalargis.jpg"
  },
  {
    "id": "16",
    "name": "লিভারের চিকিৎসা",
    "title": "জেনে নিন লিভার সিরোসিস থেকে বাঁচার উপায়",
    "description": "লিভার সিরোসিসে যকৃতে সূক্ষ্ম সুতার জালের মতো ফাইব্রোসিসের বিস্তার ঘটে। যকৃতে ছোট ছোট গুটি দানা বাঁধে। ক্রমে যকৃৎ স্বাভাবিক কার্যক্ষমতা হারায়। বাংলাদেশে লিভার সিরোসিসের মূল কারণ হেপাটাইটিস বি এবং সি। এ ছাড়া দীর্ঘদিন অ্যালকোহল গ্রহণ, যকৃতে মাত্রাতিরিক্ত চর্বি, অতিরিক্ত আয়রন, কপার জমে যাওয়া এবং কিছু অটোইমিউন রোগের (দেহের রোগ প্রতিরোধব্যবস্থায় কোনো অস্বাভাবিকতার কারণে সৃষ্ট) কারণেও লিভার সিরোসিস হতে পারে।\nলিভার সিরোসিসে আক্রান্ত সবার ক্ষেত্রে শুরুতে তেমন উপসর্গ থাকে না। পেটের আল্ট্রাসাউন্ড কিংবা পেটে অস্ত্রোপচার করাতে গিয়ে হঠাৎ এ রোগ নির্ণয় হয় কারও কারও। কোনো কোনো রোগীর শারীরিক দুর্বলতা, অবসাদ, অরুচি, পেটে অস্বস্তি, ওজন কমে যাওয়া, পায়ের পেশিতে অস্বস্তি বা ক্রাম্পের মতো উপসর্গ দেখা দিতে পারে। শারীরিক পরীক্ষায় যকৃৎ এবং কখনো কখনো প্লীহা বড় পাওয়া যায়। লিভার সিরোসিস থেকে লিভার ফেইলিউর হলে পেটে, পায়ে পানি আসে, চোখ ও প্রস্রাব হলুদ হয়ে যায়। অনেকের কথাবার্তায় অসংলগ্নতা, অস্বাভাবিক আচরণ, এমনকি চেতনা হারানোর মতো ঘটনাও ঘটতে পারে। লিভার সিরোসিস থেকে যকৃতের ক্যানসারের ঝুঁকিও কম নয়।\nসিরোসিস মানেই কি মৃত্যু?\nলিভার সিরোসিস হলেই যে রোগীর মৃত্যু হবে, তা কিন্তু হয়। এ রোগের আধুনিক চিকিৎসা রয়েছে এবং এর সব কটি বাংলাদেশেই সম্ভব। হেপাটাইটিস বি প্রতিরোধে রয়েছে কার্যকর ভ্যাকসিন। জন্মের পরপর কিংবা ইপিআই শিডিউলে বাচ্চাদের হেপাটাইটিস বির টিকা দেওয়া হয়। হেপাটাইটিস বির টিকা সারা জীবন ধরে সুরক্ষা দিয়ে থাকে। হেপাটাইটিস সি প্রতিরোধে কোনো টিকা নেই। তবে অরক্ষিত যৌন সম্পর্ক পরিহার, একই ক্ষুর বা রেজরে একাধিক ব্যক্তির শেভ না করা, যেকোনো প্রকার মাদকাসক্তি পরিহার, রক্ত পরিসঞ্চালনের আগে যথাযথ পরীক্ষা, চিকিৎসার যন্ত্রপাতি সঠিকভাবে জীবাণুমুক্ত করে অস্ত্রোপচার, দাঁতের চিকিৎসায় জীবাণুমুক্ত সরঞ্জাম ব্যবহারের মাধ্যমে হেপাটাইটিস বি এবং সি থেকে নিরাপদ থাকা সম্ভব।\nলিভার সিরোসিস হলে সঠিক চিকিৎসা ও পর্যবেক্ষণের মাধ্যমে এর জটিলতা রোধ করা যায় এবং একে নিয়েই দীর্ঘদিন বেঁচে থাকা সম্ভব। রাস্তাঘাটে বিক্রি হওয়া দূষিত পানীয়, মাড়াই আখের রস, ব্যবহার হওয়া বরফ, শরবত, কেটে রাখা ফলফলারির মাধ্যমে হেপাটাইটিস এ এবং ই-এর সংক্রমণ হয়। এভাবে জন্ডিসে আক্রান্ত হলে লিভার সিরোসিস আরও জটিল হয়ে উঠতে পারে। এই সমস্যায় আক্রান্ত হলে অবহেলা না করে চিকিৎসকের শরণাপন্ন হতে হবে। চিকিৎসকের পরামর্শ ছাড়া কোনো ওষুধ সেবন করা যাবে না।",
    "image": "assets/6.livar.jpg"
  },
  {
    "id": "17",
    "name": "বুক জালাপোড়া ও বদহজমে",
    "title": "গলা ও বুক জ্বালা-পোড়ার বিভিন্ন কারণ ও করণীয়",
    "description": "শারীরিক সমস্যার মধ্যে বুক ও গলা জ্বালাপোড়া একটি বড় সমস্যা। বর্তমানে এমন কোন মানুষ খুঁজে পাওয়া যাবে না, যে একবারের জন্যও বুক জ্বালাপোড়া সমস্যায় ভুগে নাই। এই বুক জ্বালাপোড়ার কারণ তাৎক্ষণিক কি ব্যবস্থা নেওয়া যায় সে বিষয়ে আসুন বিস্তারিত জেনে নিই।\nশারীরিক সমস্যার মধ্যে বুক ও গলা জ্বালাপোড়া একটি বড় সমস্যা। বর্তমানে এমন কোন মানুষ খুঁজে পাওয়া যাবে না, যে একবারের জন্যও বুক জ্বালাপোড়া সমস্যায় ভুগে নাই। এই বুক জ্বালাপোড়ার কারণ তাৎক্ষণিক কি ব্যবস্থা নেওয়া যায় সে বিষয়ে আসুন বিস্তারিত জেনে নিই।\nগলা ও বুক জ্বালা-পোড়া কী?\nবুক জ্বালা পোড়া হচ্ছে-বুকের ভিতরের মধ্যবর্তী স্থান থেকে শুরু করে গলা পর্যন্ত জ্বালাকর অনুভুতি। এই জ্বালা কখনও কখনও শুধু বুকে আবার কখনও কখনও শুধু গলায় বা উভয় স্থানে হতে পারে। মাঝে মাঝে জ্বালার সাথে ব্যাথ্যা থাকতে পরে। কিন্তু এই বুক জ্বালাপোড়া করলে তাৎক্ষণিক কি ব্যবস্থা নেওয়া যায় সে বিষয়ে আমাদের অনেকেরই জানা নেই। যদি কারও বুক জ্বালা-পোড়া করে, গলায় জ্বলুনি হয়, কিংবা গলার ভেতরের দিকে ঝাল, টক বা লবণাক্ত কোনো তরলের অস্তিত্ব অনুভুত হয়, সেই সঙ্গে ঢেকুর উঠে তাহলে ধরে নিতে হবে এগুলো  গ্যাসের সমস্যা থেকে তৈরি হয়েছে।  আর যদি বুকের জ্বালা-পোড়া যদি খুব বেশি হয়, পাশাপাশি এ ধরনের অস্বস্তিসহ ব্যথা বুক থেকে বাহু ও কাঁধের দিকে ছড়িয়ে পড়তে শুরু করে, তাহলে হূদযন্ত্রের কোন সমস্যার কারণে হচ্ছে কিনা সেটি মাথায় রাখতে হবে এবং জরুরি ভিত্তিতে দ্রুত হূদেরাগ বিশেষজ্ঞের কাছে যেতে হবে। অনেকেই হঠাৎ বুক জ্বালা-পোড়া হওয়া মাত্রই অ্যান্টাসিড জাতীয় ঔষধ খেয়ে ফেলেন। কিন্তু উচ্চ রক্তচাপ, অনিয়মিত হূৎস্পন্দন, কিডনি রোগ, পায়ুনালির সমস্যা কিংবা অ্যাপেন্ডিসাইটিসের কোনো লক্ষণ আছে কি না, সে ব্যাপারে চিকিৎসকের  সাথে পরামর্শ না করে অ্যান্টাসিড সেবন করা উচিত নয়। বুকের ব্যথ্যা যদি দীর্ঘস্থায়ী হয় ও বাম বাহুতে চলে আসে এবং ব্যায়াম করার সময় বৃদ্ধি পায়, তাহলে অবশ্যই চিকিৎসকের কাছে যেতে হবে।\nগলা ও বুক জ্বালা-পোড়ার কারণসমূহ\nএই রোগের প্রধান কারণ হিসেবে গ্যাস্ট্রো ইজোফ্যাকাল রিফ্লেক্স ডিজিজ (Gastroesophageal Reflux Disease) বা সংক্ষেপে গার্ড (GERD) কে দায়ী করা হয়। মাঝে মাঝে কিছু তরল পদার্থ পাকস্থলী থেকে গলনালী দিয়ে মুখ চলে আসে, অর্থাৎ উল্টা পথে ধাবিত হয়, একেই বলা হয় Gastro esophageal reflux.  চিকিৎসা বিজ্ঞানের দীর্ঘদিনের গবেষণায় বুক জ্বালাপোড়ার বিভিন্ন কারণ খুঁজে পাওয়া গেছে। এগুলো হচ্ছে –\nভাজাপোড়া ও তৈলাক্ত খাবার বেশি পরিমাণে খাওয়া।\nবুক জ্বালাপোড়ার আরও একটি অন্যতম কারণ হচ্ছে ধুমপান করা।\nঅ্যালকোহল সেবন বা মদ্য পান করা।\nঅতিরিক্ত মাত্রায় চা, কফি ইত্যাদি পান করা।\nঅতিরিক্ত মানসিক চাপ, দুশ্চিন্তাগ্রস্থ থাকা অনেক সময় বুক জ্বালাপোড়ার জন্য দায়ী।\nকালো গোল মরিচ, সিরকা যুক্ত খাবার বেশি খাওয়া।\nআচার, টমেটোর সস, কমলার রস, পেয়াজ, পিপারমেন্ট ইত্যাদি খাবার অনেক সময় বুক জ্বালাপোড়ার জন্য দায়ী।\nপিত্ত থলিতে পাথর থাকলেও বুক জ্বালাপোড়া হতে পারে।\nএছাড়া পাকস্থলীর উপর চাপ পড়ে এমন কাজ যেমন এক সাথে বেশি পরিমাণ খাওয়া, স্থুলতা, গর্ভাবস্থা, শক্ত ও মোটা বেল্টের প্যান্ট পড়া ইত্যাদি কারণেও বুক জ্বালাপোড়া হতে পারে।\nবুক ও গলা জ্বালাপোড়ার লক্ষণসমূহ: \nঅনেকেরই প্রায়ই বুকে জ্বালাপোড়া হয়ে থাকে। তবে কিভাবে বুঝবেন আপনি বুক জ্বালাপোড়ায় ভুগছেন। নিম্নে বুক জ্বালাপোড়ার বিভিন্ন লক্ষণসমূহ আলোচনা করা হলো:\n পেটের উপরের দিকে মৃদু ব্যথ্যা অনুভূত হওয়া।\n বুকের ব্যথ্যার সাথে জ্বালা জ্বালা ভাব থাকা।\nকারও কারও বুক জ্বালা খালি পেটে আবার কারও খাবার গ্রহণের পরে হয়।\nবুক জ্বালা পোড়া হওয়ার মাঝে মাঝে ঢেকুর উঠতে পারে।\nপাকস্থলীর এসিড সম্প্রসারিত হয়ে খাদ্যনালীর উপর পর্যন্ত চলে আসলে বুকে ব্যথ্যা ও জ্বালা হতে পারে। এই ব্যাথ্যা ও জ্বালা কখনও স্বল্পস্থায়ী আবার কখনও দীর্ঘস্থায়ী হতে পারে।\nবিশ্রামের সময় বুক জ্বালাপোড়া ও ব্যাথ্যার বৃদ্ধি হয়। শুয়ে থাকা বা আধো শোয়া অবস্থায় এসিড খাদ্যনালী দিয়ে উপরে উঠে আসে। ফলে বুক জ্বালাপোড়া হয়। যখন সোজা হয়ে বসে থাকা হয় তখন মধ্যাকর্ষণ শক্তির প্রভাবে খাদ্যবস্তুসমুহ পাকস্থলীতে থাকে, তাই বুক জ্বালাপোড়া কম হয়।\nবুক জ্বালা পোড়ায় মুখে তিতা স্বাদ অনুভুত হতে পারে বিশেষ করে সকালের দিকে বেশি ঘটে থাকে।\nস্বরভঙ্গ বুক জ্বালপোড়ার একটি অস্বাভাবিক লক্ষণ। অম্ল বা এসিড পাকস্থলি থেকে গলা পর্যন্ত উঠে আসলে এরকম হতে পারে। আর এই এসিড কন্ঠস্বরকে ভারি করে তোলে ও স্বরভঙ্গ হয়ে থাকে ।\nবুক ও গলা জ্বালার সাথে গলায় ক্ষত হতে পারে, মনে হয় যেন গলা ছিলে গেছে। এসিডের কারণে এমনটি হয়। তাই খাবার গ্রহণের পরপর এ রকম হলে বুঝতে হবে এটা বুক জ্বালাপোড়ার সাথে সম্পৃক্ত।\nবুক জ্বালা পোড়া হওয়ার সাথে বমিবমি ভাব ও বমি হতে পারে।\nদীর্ঘ দিন যাবৎ বুক জ্বালাপোড়া চলতে থাকলে এসিডের কারণে খাদ্যনালী সংকুচিত হয়ে খাবার গিলতে কষ্ট হতে পারে।\nবুক জ্বালাপোড়া প্রতিরোধের উপায়\nএকটি কথা প্রচলিত আছে যে, Prevention is batter then cure অর্থাৎ রোগ হওয়ার আগেই সচেতন হওয়া ভাল। তবে অবস্থা খারাপ হলে অবশ্যই ডাক্তারের পরামর্শ অনুযায়ী ঔষধ সেবন করতে হবে। ওষুধ ব্যতীত বুক জ্বালাপোড়া থেকে মুক্তি পেতে হলে আমাদের কিছু নিয়ম মেনে চলা দরকার। নিয়মগুলো হলো:\nযেসব খাবার খেলে বা পানীয় পান করলে বুক জ্বলা-পোড়া করে, সেগুলো খাওয়া থেকে বিরত থাকতে হবে। এসব খাবারের মধ্যে থাকতে পারে টমেটো, কমলালেবু, লেবু, রসুন, পেঁয়াজ, চকলেট, কফি, চা কিংবা কোমল পানীয়।\nভাজা মাংসের পরিবর্তে সেঁকা অথবা ঝলসানো মাংস খাওয়া, কম তেল-চর্বিযুক্ত ও মসলাযুক্ত খাদ্য গ্রহণে অভ্যস্ত হওয়ার চেষ্টা করতে হবে।\nএকসাথে বেশি পরিমাণে না খেয়ে কিছুক্ষণ (২ ঘণ্টা) পরপর অল্প অল্প করে খেতে হবে। ফলে খাবার দ্রুত হজম হবে এবং পেটে অতিরিক্ত গ্যাস ও এসিড উৎপন্ন হবে না।\nখাওয়ার পরপর শুয়ে পড়া যাবেনা। অন্তত ১ ঘন্টা অপেক্ষা করে তারপর ঘুমুতে যাওয়া উচিত।\nঘুমানোর সময় বিছানা থেকে মাথাকে ৪ থেকে ৬ ইঞ্চি উচুতে রেখে শয়ন করতে হবে।\nঅবশ্যই ধুমপান বর্জন করতে হবে।\nশরীরের বাড়তি ওজন থাকলে তা কমিয়ে ফেলতে হবে।\nমোটা বেল্টের প্যান্ট না পরে ঢিলেঢালা পোশাক পরতে হবে।  \nঅবশ্যই মানসিক চাপ ও দুশ্চিন্তামুক্ত থাকতে চেষ্টা করতে হবে।\nআমাদের এই যান্ত্রিক জীবনের সাথে পাল্লা দিয়ে বেড়েই চলেছে ছোট বড় অনেক সমস্যা। তার মধ্যে একটি হলো বুক জ্বালাপোড়া বা Heart burn। অনেকের বুক জ্বালা-পোড়ার মতো সমস্যা হতে পারে কোনো রকম শারীরিক কারণ ছাড়াই। এ থেকে নিজেকে মুক্ত রাখতে সবচেয়ে বড় চিকিৎসক হয়ে উঠতে হবে নিজেকেই।এজন্য নিজেকে দুশ্চিন্তা ও চাপমুক্ত থাকার পাশাপাশি স্বাস্থ্যকর নিয়্মাবলি মেনে জীবন যাপন করতে হবে।   ",
    "image": "assets/7.buke_pain.jpg"
  },
  {
    "id": "18",
    "name": "পাতলা পায়খানা",
    "title": "এ সময় ডায়রিয়া হলে যা করবেন",
    "description": "শীতের শেষে গরম পড়তে শুরু করেছে। আবহাওয়ার ওঠা-নামায় এ সময় বিভিন্ন রোগ-ব্যাধি শরীরে বাসা বাঁধছে। ঠান্ডা-জ্বর-কাশিসহ ডায়রিয়ার প্রকোপও বেড়ে যায় এ সময়। হঠাৎ যদি কারও দিনে তিন বা এর চেয়ে বেশিবার পাতলা পায়খানা হয়; তাহলে ডায়রিয়া হয়েছে বলে ধরে নেওয়া যায়।\nপরিপাকতন্ত্রে সাধারণত ভাইরাস, ব্যাকটেরিয়া বা পরজীবী সংক্রমণের কারণে ডায়রিয়া হয়। ডায়রিয়ার প্রধান কারণ রোটা ও নোরো ভাইরাস। পাতলা পায়খানার সঙ্গে রক্ত গেলে বা প্রচণ্ড জ্বর দেখা দিলে তা ভাইরাস নয়, ব্যাকটেরিয়া বা পরজীবী সংক্রমণের কারণে হয়েছে বলে ধরে নিতে হবে।\nডায়রিয়া কারণ\nডায়রিয়া পানিবাহিত রোগ। দূষিত পানি পান করার জন্য এ রোগ হয়। শহরে ট্যাপের পানি অনেক সময় সেপটিক ট্যাংক বা সুয়ারেজ লাইনের সংস্পর্শে হলে দূষিত হয়।\nঅস্বাস্থ্যকর ও অপরিচ্ছন্ন জীবনযাপন, যেখানে-সেখানে ও পানির উৎসের কাছে মলত্যাগ, সঠিক উপায়ে হাত না ধোয়া, অপরিচ্ছন্ন উপায়ে খাদ্য সংরক্ষণ এবং ঘন ঘন লোডশেডিংয়ের কারণে এ সময় দোকান, রেস্তোরাঁ বা বাসায় ফ্রিজের খাবারে পচন ধরা ইত্যাদি ডায়রিয়ার কারণ।\nবর্তমানে বেশিরভাগ মানুষই বাইরের খাবার খেয়ে থাকেন। যা অস্বাস্থ্যকর পানি ব্যবহার করে তৈরি করা হয়। গরমে খাবারও দ্রুত নষ্ট হয়ে যায়। তাই রাস্তায় পাশে বা বিভিন্ন রেস্তোরাঁয় যেসব খাবার আমরা খাই, গরমের কারণে সেগুলোও বেশিক্ষণ খাবারের উপযোগী থাকে না। এসব কারণেই ডায়রিয়া হয়ে থাকে।\nএ ছাড়াও পানিশূন্যতাসহ নানা রোগের উপসর্গ হিসেবে এ সময় ডায়রিয়া হতে পারে। তাই ডায়রিয়া হলে মেনে চলতে হবে কিছু নিয়ম-\n>> প্রতিবার পাতলা পায়খানার পর অন্তত দুই গ্লাস খাবার স্যালাইন পান করুন। সঠিক পদ্ধতিতে বিশুদ্ধ পানি দিয়ে ও হাত সাবান দিয়ে ধুয়ে স্যালাইন তৈরি করতে হবে।\n>> পাতলা পায়খানার সঙ্গে রক্ত, জ্বর, প্রচণ্ড পেটব্যথা বা কামড়ানো, পিচ্ছিল মল, মলত্যাগে ব্যথা ইত্যাদি থাকলে চিকিৎসকের পরামর্শ অনুযায়ী অ্যান্টিবায়োটিক সেবন করুন।\n>> যথেষ্ট প্রস্রাব হচ্ছে কি না, খেয়াল করুন। প্রস্রাবের পরিমাণ কমে যাওয়া, চোখ গর্তে ঢুকে যাওয়া বা জিহ্বা ও ত্বক শুষ্ক হয়ে যাওয়া পানিশূন্যতার লক্ষণ।\nডায়রিয়া প্রতিরোধে করণীয়\n>> ইউনিসেফের গবেষণা অনুযায়ী, মলত্যাগ করার পর সাবান দিয়ে হাত ধুলে ডায়রিয়ার আশঙ্কা ৪০ শতাংশ হ্রাস করে। বড়দের পাশাপাশি শিশুদেরও খাওয়ার আগে ও পরে হাত ধোয়ার অভ্যাস গড়ে তুলতে হবে।\n>> নখ কেটে সব সময় ছোট রাখতে হবে। বিশেষ করে শিশুদের ক্ষেত্রে তারা বাইরে খেলাধুলা করে, ঘরের ছোট ছোট জিনিস হাতে নিয়ে মুখে দেয়।\n>> খাবার সব সময় ঢেকে রাখা উচিত। পরিষ্কার স্থানে খাবার রাখতে হবে।\n>> সবসময় ঘরে স্যালাইন ও জিঙ্ক ট্যাবলেট রাখা উচিত। চিকিৎসকের পরামর্শে জিঙ্ক ট্যাবলেট খেলে ভবিষ্যতে ডায়রিয়া হওয়ার ঝুঁকি কম থাকে।\nডায়রিয়া হলে যেসব খাবার খাওয়া যাবে না-\n>> ইউএস লাইব্রেরি অব মেডিসিনের তথ্যমতে, ক্যাফেইন বা অ্যালকোহল গ্রহণ করবেন না। এতে পেট ব্যথা করতে পারে এবং ডায়রিয়াও বেড়ে যাবে।\n>> যেসব ফল ও সবজি খেলে গ্যাস্ট্রিকের আশঙ্কা থাকে; সেগুলো খাবেন না। এতে অন্ত্রের গ্যাস বেড়ে যেতে পারে। যেমন- মটরশুটি, মটর, ব্রোকোলি, কর্ন, কুকিজ বা কেকের মতো মিষ্টি খাবার খেলে গ্যাস্ট্রিকের সমস্যা বেড়ে যাবে। যার ফলে ডায়রিয়া আরও বেড়ে যাবে।\n>> দুধের তৈরি কোনো খাবার খাওয়া যাবে না। দুধ ডায়রিয়ার কারণ হয়ে থাকে।\n>> ইউএস লাইব্রেরি অব মেডিসিনের তথ্যমতে, ডায়রিয়া হলে ভাজা খাবার খাবেন না। গরুর মাংস, মুরগি, মাছ বা টার্কির মাংস ঝোল করে রান্না করে খেতে পারেন, তবে ভাজা নয়।\n>> ডায়রিয়া হলে শরীরচর্চা করবেন না। কঠোর অনুশীলনে ডিহাইড্রেশন, পাকস্থলীর সমস্যা, বমি বমি ভাব এবং অম্বল হওয়ার লক্ষণগুলো আরও বেড়ে যায়।",
    "image": "assets/8.diria.jpg"
  },
  {
    "id": "19",
    "name": " রক্তশূন্যতায়",
    "title": "রক্তশূন্যতায় ভুগছেন? জেনে নিন এর লক্ষণ, কারণ ও করণীয়",
    "description": "যে কোনো বড় অসুখের শুরু হতে পারে এই রক্তশূন্যতা থেকেই। তাই রক্তশূন্যতাকে খুব বড় কোনো রোগ বলে মনে না করা ভুল। পুষ্টিবিদদের মতে, রক্তশূন্যতা বিশ্বের সবেচেয়ে বড় অপুষ্টিজনিত সমস্যা। তাই এই সমস্যাকে হেলাফেলা করা ঠিক নয়।\nবিশেষজ্ঞদের মতে, একজন পূর্ণবয়স্ক নারীর জন্য রক্তে হিমোগ্লোবিন ১২.১ থেকে ১৫.১ গ্রাম/ডেসিলিটার, পুরুষের রক্তে ১৩.৮ থেকে ১৭.২ গ্রাম/ডেসিলিটার, শিশুদের রক্তে ১১ থেকে ১৬ গ্রাম/ডেসিলিটার থাকা স্বাভাবিক। রক্তে হিমোগ্লোবিন এর চেয়ে কমে গেলে তাকে ‘রক্তশূন্যতা’ বলেই ধরে নেন চিকিৎসকরা। চলুন তবে জেনে নেয়া যাক রক্তশূন্যতার লক্ষণগুলো-\nরক্তশূন্যতা লক্ষণ\n> রক্তশূন্যতায় আক্রান্ত ব্যক্তি অল্পতেই হাঁপিয়ে ওঠেন। সামান্য কাজ করলেই ক্লান্ত হয়ে পড়েন।\n> অনেক সময় রক্তশূন্যতায় আক্রান্ত ব্যক্তির শরীরের বিভিন্ন অংশের ত্বক ফ্যাকাশে হতে শুরু করে।\n> আয়রনের অভাবে রক্তশূন্যতা হতে পারে। রক্তশূন্যতায় আক্রান্ত ব্যক্তির আয়রনের অভাবে অতিরিক্ত চুল ঝরে যেতে শুরু করে।\n> রক্তশূন্যতা আক্রান্তকে বিষণ্ণতায় ভুগতে দেখা যায়। সারাক্ষণ দুর্বলতা আর মাথাব্যথা হওয়ার কারণে রোগীকে ক্রমশ বিষণ্ণতা গ্রাস করে।\n> রক্তশূন্যতা আরো একটি উল্লেখযোগ্য লক্ষণ হল, হৃদস্পন্দন বেড়ে যাওয়া। রক্তশূন্যতার কারণে হৃৎপিণ্ড পর্যাপ্ত পরিমাণে রক্ত শরীরে সঞ্চালনের জন্য পাম্প করতে পারে না। ফলে হৃৎস্পন্দন স্বাভাবিকের তুলনায় অনেকটাই বেড়ে যায়।\nরক্তশূন্যতার কারণ\n> পুষ্টিহীনতা আর শরীরে আয়রন ও ফলিক অ্যাসিডের ঘাটতি হলে।\n> দীর্ঘদিন ধরে ব্যথার ওষুধ সেবনের ফলে রক্তশূন্যতার সমস্যা সৃষ্টি হতে পারে।\n> থ্যালাসেমিয়াসহ কিছু জন্মগত রোগে আক্রান্ত ব্যক্তিরা রক্তশূন্যতায় ভোগেন।\n> পাকস্থলী ও অন্ত্রের ক্ষত বা আলসারের কারণে ক্রমাগত বমি বা পায়খানার সঙ্গে রক্তক্ষরণ হওয়া, অন্ত্রে কৃমির সংক্রমণ বা অর্শরোগে (পাইলস) রোগীর অতিরিক্ত রক্তপাতের কারণেও রক্তশূন্যতার সমস্যা দেখা দিতে পারে।\n> খাবারের মাধ্যমে পর্যাপ্ত পরিমাণ লৌহের যোগান না পেলে রক্তশূন্যতা দেখা দিতে পারে। সাধারণত প্রাণীজ খাবারের তুলনায় উদ্ভিজ্জ খাবারে লৌহের যোগান কম থাকে, তাই প্রাণীর কলিজা এবং লাল মাংস ইত্যাদি লৌহ সমৃদ্ধ খাবার না খেলে শরীরে রক্তশূন্যতা দেখা দিতে পারে।\n> দীর্ঘমেয়াদী কোনো রোগ, প্রোটিন বা আমিষ জাতিও খাবার কম খেলে, হজমে সমস্যা, পাকস্থলীর বাইপাস অপারেশন ইত্যাদি কারনে পাকস্থলির খাবার থেকে লৌহ শোষণের ক্ষমতা কমে যেতে পারে এবং এর ফলে রক্তশূন্যতা দেখা দিতে পারে।\n> অস্থিমজ্জায় লোহিত রক্তকণিকা কম তৈরি হলে এই সমস্যা হতে পারে। এর কারণগুলো হল- অস্থিমজ্জার স্বল্পতা, লৌহ, ভিটামিন বি১২ অথবা ফলিক এসিডের অভাব (মাসিক, গর্ভধারণ, সন্তান প্রসব, দীর্ঘদিন রক্তক্ষরণ জনিত কারনে) দীর্ঘস্থায়ী জীবাণু সংক্রমণ, রঞ্জন রশ্মি বা তেজষ্ক্রিয় রশ্মির প্রভাব, থাইরয়েড গ্রন্থির অসুখ বা লিভারের অসুখ, বিভিন্ন প্রকার ওষুধ সেবন, কীটনাশক ওষুধের ব্যবহার ইত্যাদি।  \n> অতিরিক্ত পরিমাণে লোহিত কণিকা ভেঙ্গে যাওয়ার কারণে অথবা জন্মগতভাবে লোহিত কণিকাতে ত্রুটি থাকলে রক্তশূন্যতা দেখা দেয়। আঘাতজনিত কারণে সাময়িক ও দীর্ঘস্থায়ী রক্তক্ষরণ, পাইলস, পেপটিক আলসার, বক্র কৃমির সংক্রমণ, মহিলাদের ক্ষেত্রে, মাসিকের সময় অধিক রক্তক্ষরণ, ঘন ঘন গর্ভধারণ ও প্রসব ইত্যাদি।\nকরণীয়\nঅ্যানিমিয়ার জন্য মূলত অপর্যাপ্ত লোহিত কণিকাকে দায়ী করা হয়। এই পরিস্থিতি মূলত শরীরে আয়রনের অভাবে হয়ে থাকে। তাই যারা রক্তশূন্যতায় ভোগেন দ্রুত চিকিৎসার প্রয়োজন পড়ে। তবে খাদ্যাভাসে পরিবর্তন এনেও রক্তশূন্যতা দূর করতে পারেন। এই খাবারগুলো হলো-\n> ভিটামিন সি খাদ্য থেকে সহজে আয়রন শোষণ করে দেহে যোগান দেয়। টমেটো, লেবু, টক জাতীয় ফল, ক্যাপসিকাম ভিটামিন সি এর ভালো উৎস। নিয়মিত এসব খাদ্য উপাদান খেলে রক্তে আয়রনের পরিমান বজায় থাকে।\n> খাদ্যতালিকায় আয়রন সমৃদ্ধ খাবারের পরিমাণ বাড়িয়ে দিতে হবে। যেমন মাংস, মাছ, বাদাম, সবুজ শাকসবজি, কচু, কলিজা এসব খাবার প্রচুর পরিমাণে খেতে হবে।\n> প্রতিদিন এক চা চামচ মধু আর এক চা চামচ ভিনেগার খাওয়ার অভ্যাস করুন। মধুতে যথেষ্ট পরিমাণে আয়রন, মেঙ্গানিজ ও কপার পাবেন, যা আপনার রক্তে হিমোগ্লোবিনের পরিমাণ ঠিক রাখবে।\n> প্রতিদিনের খাদ্য তালিকায় ভিটামিন বি১২ আর ফোলেট সমৃদ্ধ খাবার রাখুন। কমলা, কলা, মটরশুঁটি, দুদ্ধজাত খাদ্য, ডিম এইগুলোতে যথেষ্ট পরিমাণে ভিটামিন বি১২ আর ফোলেট আছে।\n> অ্যানিমিয়ার রোগীর জন্য ঘরোয়া পদ্ধতিতে সবচেয়ে উপকারী চিকিৎসা হল হাত, পা ম্যাসাজ করা। এতে করে শরীরে রক্ত চলাচল সঠিক উপায়ে হবে।\n> এক কাপ আপেলের জুসের সঙ্গে এক কাপ বিট রুটের জুস আর চিনি মিশিয়ে প্রতিদিন একবার করে খান।\n> একটি পাকা কলার সঙ্গে এক টেবিল চামচ মধু মিশিয়ে প্রতিদিন খেতে পারেন। এভাবে প্রতিদিন ২টি করে কলা আর মধুর সংমিশ্রণ খেলে রক্তশূন্যতা দূর হবে।\n> কফি, চা রেড ওয়াইন আয়রন শোষণে বাধা দেয়। তাই যাদের রক্তশূন্যতা আছে তাদের এসব পানীয় পরিহার করা হবে স্বাস্থ্যসম্মত।",
    "image": "assets/9.roktosunnota.jpg"
  },
  {
    "id": "20",
    "name": "স্ট্রোক ও ব্লক ",
    "title": "স্ট্রোক কী? হলে কী করবেন?",
    "description": "স্ট্রোক কী?\nস্ট্রোক হল মস্তিষ্কের রক্তনালির একটি রোগ। সেই রক্তনালি ছিঁড়ে যাওয়া অথবা ব্লক হয়ে যাওয়া স্ট্রোকের কারণ। \nঅতএব স্ট্রোক দু’ধরনের-\n১. রক্তনালি ছিঁড়ে গিয়ে মস্তিষ্কে রক্তক্ষরণ। একে বলে হেমোরেজিক স্ট্রোক।\n২. রক্তনালি ব্লক হয়ে গিয়ে মস্তিষ্কে পর্যাপ্ত রক্ত না যাওয়া এবং ওই অংশের শুকিয়ে যাওয়া। একে বলে ইস্কেমিক স্ট্রোক।\nকেন স্ট্রোক হয়?\nসাধারণত কিছু ক্ষেত্রে অনেকদিন ধরে ধীরে ধীরে বাড়ে স্ট্রোকের ঝুঁকি। অনিয়ন্ত্রিত ডায়াবেটিস, হাই-প্রেসার, হাই-কোলেস্টেরল, ধূমপান, পারিবারিক স্ট্রোকের ইতিহাস, হার্টের অসুখ যেমন- অনিয়মিত হৃদস্পন্দন, রক্তজমাট বাঁধা অসুখ, ক্যান্সার ইত্যাদি আরও অনেক কারণ রয়েছে স্ট্রোকের। \nআবার অনেক সময় কোনো পূর্ব রোগ ছাড়াও হঠাৎ করেই হতে পারে স্ট্রোক। এক্ষেত্রে হঠাৎ উত্তেজিত হওয়া, জন্মগত রক্তনালির গঠনগত সমস্যা, জন্মগত এনজাইমের সমস্যা, মেটাবলিক সমস্যা ইত্যাদি রয়েছে। \nতাই শুধু বয়স্কদের নয়, একেবারে তরুণদের মধ্যেও স্ট্রোক হতে দেখা যায়।\nস্ট্রোকের লক্ষণ কী?\nসবসময় সবধরনের স্ট্রোকের একই রকম লক্ষণ হয় না। কী ধরনের স্ট্রোক, কী কারণে হল, মস্তিষ্কের কোন অংশে হল তার ওপর ভিত্তি করে লক্ষণও হতে পারে ভিন্ন। \nহঠাৎ অজ্ঞান হয়ে পড়ে যাওয়ায়ও যেমন স্ট্রোক হতে পারে, তেমনই শরীরের কোনো অংশ ধীরে ধীরে দুর্বল বা অবশ হয়ে যাওয়া, ভারসাম্য হারিয়ে পড়ে যাওয়া, মুখ একদিকে বাঁকিয়ে যাওয়া, মুখ থেকে খাবার ও পানি গড়িয়ে পড়া, কথা জড়িয়ে যাওয়া, আচরণে অস্বাভাবিক পরিবর্তন যেমন- চিনতে না পারা, অপ্রাসঙ্গিক বা আজেবাজে কথা বলা, অকারণে বিরক্ত হয়ে হইচই করা, একদম চুপচাপ হয়ে যাওয়া ইত্যাদি। \nএগুলো হওয়া মানেই যে স্ট্রোক- এমনটি নয়। আরও অনেক কারণেই এমন হতে পারে। তবে এ ধরনের কোনো লক্ষণ দেখা দিলে অবশ্যই চিকিৎসকের পরামর্শ নিতে হবে।\nস্ট্রোক হলে কী করণীয়?\nপরিবারের কারো এ ধরনের লক্ষণ দেখা দিলে অবশ্যই ভয় ও উদ্বিগ্ন লাগাটা স্বাভাবিক। এক্ষেত্রে আপনার প্রথম ও প্রধান করণীয় রোগীকে বিছানায় শুইয়ে দিয়ে যত দ্রুত সম্ভব অ্যাম্বুলেন্স ডাকা এবং হাসপাতালে নেয়ার ব্যবস্থা করা। \nকোনো ধরনের ওষুধপত্র নিজ থেকে দিবেন না। কারণ স্ট্রোকটি হেমোরেজিক না ইস্কেমিক আপনি জানেন না, ওষুধ প্রদানে উল্টা তার ক্ষতি হতে পারে। মুখে কিছু খাওয়াতে যাবেন না, এমনকি পানিও। \nএ খাবার ও পানি তার শ্বাসনালিতে গিয়ে আটকে যেতে পারে ও শ্বাসকষ্ট হতে পারে অথবা ইনফেকশন করতে পারে, যা এ অবস্থায় তার জন্য খুবই ক্ষতিকর। আর ওই যে ভাইরাল পোস্টে পড়েছেন সুই দিয়ে আঙ্গুল ফুটো করে দেয়া- সেটি ভুলেও করবেন না। \nএতে রক্তক্ষরণ থেকে রোগী আরও খারাপ হয়ে যেতে পারে, ক্ষতের জায়গায় ইনফেকশন হয়ে রক্তে ছড়িয়ে সেপটিসেমিয়া হয়ে যেতে পারে এবং আমাদের শরীরের ডিফেন্স মেকানিজমে রক্তনালি সংকুচিত হয়ে স্ট্রোকের ফলাফল আরও খারাপ হতে পারে। \nস্ট্রোকের চিকিৎসায় যেই হাড় ছিদ্র করে বারহোল সার্জারির কথা বলা হয়েছে, অনেকে এর সঙ্গে হাতে সুই ফোটানোকে গুলিয়ে ফেলেছে। বারহোল করে মস্তিষ্কের জমাটরক্ত সরানো হয়, যা মস্তিষ্কের একটি অংশে চাপ দিচ্ছে। \nহাত, পা, কান ফুটো করে কয়েক লিটার রক্ত বের করেও এ জমাটরক্ত কমানোর কোনো পথ নেই। যদি বের করতেই হয় তবে মাথার হাড়ই ফুটো করতে হবে এবং এ ডিসিশন একমাত্র আপনার চিকিৎসকই দিতে পারেন।",
    "image": "assets/10.Stock.jpg"
  },
  {
    "id": "21",
    "name": " হাইপেশার বা উচ্চ রক্তচাপ",
    "title": "হাই প্রেশার বা উচ্চ রক্তচাপে কী খাব, কী খাব না",
    "description": "বর্তমানে সাধারণ রোগ গুলোর মধ্যে হাই প্রেশার বা উচ্চ রক্তচাপ মোটামুটি ভাবে সেলিব্রিটি রোগ হয়ে গেছে। অনেকেই বলেন, আমি তো তরকারিতে খুব কম পরিমাণ লবণ খাই, কাঁচা লবণ তো প্রশ্নই ওঠে না। খাওয়া দাওয়ায় যথেষ্ট সচেতন থাকা সত্ত্বেও আমার ব্লাড প্রেশার হাই কেন? সারাজীবন প্রেশারের ওষুধ খাব? কিভাবে ব্লাড প্রেশার স্বাভাবিক থাকবে ?    \n\nপুষ্টিবিদ হিসেবে দায়িত্ববোধ থেকে বিষয়টি গভীরভাবে উপলব্ধি করি। আজ তাই আবারও জনস্বার্থে আমার ক্ষুদ্র প্রয়াস, কেন হাই প্রেশার বা উচ্চ রক্তচাপ হয় এবং কিভাবে স্বাভাবিক রক্তচাপ নিয়ে নিশ্চিন্ত থাকব এই বিষয়টি নিয়ে ধারণা দেবার।\n\nমূলতঃ রক্তচাপ ৮০ থেকে ১২০ এর বেশি হলেই তাকে আমরা উচ্চ রক্তচাপ বলি এবং বেশির ভাগ ক্ষেত্রেই আমাদের রান্নার প্রানপ্রিয় উপাদান লবণকেই দোষারোপ করি। এর প্রধান কারণ হলো লবণ এর উল্লেখযোগ্য উপাদান সোডিয়াম এর বেশি মাত্রায় গ্রহণের কারণে রক্তের ভলিউম বা গতি বেড়ে যাওয়া, যাকে আমরা বলি উচ্চ রক্তচাপ বা হাই ব্লাড প্রেশার। রোগীদের মধ্যে তরুণ বয়স থেকে বৃদ্ধ বয়স পর্যন্ত এই রোগটি এখন খুবই সাধারণ একটি বিষয়। আমাদের জানা দরকার সোডিয়াম দেহের জন্য খুবই গুরুত্বপূর্ন একটি উপাদান। যা আমাদের দেহের তরল বা fluid ও ইলেকট্রোলাইট ব্যালেন্সকে রক্ষায়, খারাপ কোলেস্টেরল (LDL) এর মাত্রা কমানো, হার্ট ও মস্তিষ্কের সুস্থতায় গুরুত্ব পূর্ণ ভুমিকা রাখে।\n\n\nযাইহোক, এখন অতিরিক্ত বা বাড়তি সোডিয়াম এর দোষ গুলো তুলে ধরি। বেশির ভাগ মানুষের ক্ষেত্রে বাড়তি রক্ত সঞ্চালনে \"সোডিয়াম\" কে ব্যালেন্স করা উভয় কিডনির জন্য একটু কষ্ট সাধ্য হয়ে পরে। বাড়তি সোডিয়াম এর গলন বা dilution এর জন্য শরীর অতিরিক্ত পানি জমায় এবং একাধারে আমাদের দেহ কোষের চারিদিকে এমন কি রক্তেও fluid বা তরলের পরিমান বেড়ে যায় এবং একই সাথে রক্ত সঞ্চালন এর গতি ও বেড়ে যায়। রক্তের সঞ্চালনের গতি বেড়ে যাওয়া মানে রক্ত সঞ্চালন তন্ত্রের এবং হৃদযন্ত্রের কাজ বেড়ে যাওয়া। সময়ের সাথে বাড়তি কাজের চাপে রক্তনালি গুলো এবং হৃদযন্ত্র দূর্বল হয়ে পরে, যার ফলশ্রুতিতে উচ্চ রক্তচাপ বা হাই প্রেশার বা হাইপার টেনশন হয়।\n\nএছাড়াও হার্ট এটাক, স্ট্রোক এমনকি হার্ট ফেইলিওর ও হতে পারে। এমনও কিছু বিষয় দেখা যায়, অতিরিক্ত সোডিয়াম রক্তচাপ কে স্বাভাবিক রেখেও কার্ডিওভাসকুলার ডিজিজ, হার্ট, আর্টারী এবং কিডনি ড্যামেজেও ভুমিকা পালন করে। শুধু তাই নয় আমাদের হাড়ের ক্ষয়ের জন্যও অতিরিক্ত সোডিয়াম পরোক্ষভাবে দায়ী। বিষয়টি আমার কাছে একটু বেশি গুরুত্বপূর্ণ মনে হয়েছে। তাই একটু বুঝিয়ে বলি, অতিরিক্ত সোডিয়াম গৃহীত হলে আমাদের দেহ থেকে যতটুকু ক্যালসিয়াম ইউরিনের মাধ্যমে সাধারন ভাবে বের হয় তার পরিমান টা অনেকটাই বেড়ে যায়। ফলে রক্তে ক্যালসিয়াম এর মাত্রা কমে গেলে হাড় বা। bone থেকে এই ক্যালসিয়াম রক্তে লিক হয় বা চলে আসে যার ফলে the bone thinning disease বা osteoporosis/অস্টিওপরোসিস নামে খ্যাত হাড়ের রোগ হয়। সুতরাং যে খাদ্য তালিকায় সোডিয়াম এর আধিক্য থাকে, গ্রহনকারীর ক্যালসিয়াম এর ঘাটতি হওয়ার সম্ভাবনা অনেক বেশি থাকে। তাছাড়াও পাকস্থলীর ক্যান্সারের কারণ হিসাবেও সোডিয়াম কে দায়ী করা হয়। তাই রক্তের পরীক্ষার মাধ্যমে জেনে নেয়া উচিত দেহে সোডিয়াম এর মাত্রা কতটুকু।\n\nএখন আসি এই সোডিয়াম এর চাহিদা এবং উৎস কি? আমাদের দেহে এর প্রয়োজনীয়তা দিনে ২৩০০ মি.গ্রা. এর ও কম, যার মধ্যে আদর্শ চাহিদা দিনে ২০০০ মি.গ্রা. ধরা হয় এবং এই পরিমান সোডিয়াম আমরা পাই মাত্র ৫ গ্রাম বা ছোট এক চামচ লবণ থেকেই। সাধারণত আমাদের সারাদিনের রান্নার লবণের পরিমাণ হয় ৬ গ্রাম থেকে ১২ গ্রাম যার মধ্যে সোডিয়াম থাকে ২৩০০ থেকে ৪৬০০ মি.গ্রা. পর্যন্ত। এখন প্রশ্ন হল সোডিয়াম কি আমরা শুধু লবণ থেকেই পাই ? যার জন্য যত দোষ নন্দঘোষ এর মত লবণেরই সব দোষ হয়?\n\nএখন বলি আর কোন কোন উৎস থেকে সহজেই আমাদের দেহে সোডিয়াম এর মাত্রা বেড়ে যায় আমাদের অজান্তেই। আর সেগুলো হলো,বাটার মিল্ক এবং দুধ জাতীয় খাবার, চিজ, বেকিং পাউডার ও সোডা, বেকড খাবার, টেস্টিং সল্ট, সয়া সস, সালাদ ড্রেসিং, বাজারের বিভিন্ন প্যাকেটজাত স্বাদ বর্ধক মশলা, টমেটো সস, চিপস, বিভিন্ন রকম আচার, টমেটো, জলপাই, সরিষা, পালং শাক, বিটরুট, নারকেলের দুধ ও নারকেল, ইন্সট্যান্ট স্যুপ, নুডলস, রোস্টেড বাদাম বিশেষ করে টিনজাত বাদাম ও বীচি (মিষ্টি কুমড়ার বীচি), টিন ও প্যাকেটজাত স্ন্যাক্স, ফাস্টফুড, প্রসেসড মাছ/মাংস, ইত্যাদি। সুতরাং, খাদ্য তালিকা বাছাইয়ের ক্ষেত্রে কম সোডিয়াম যুক্ত কিন্তু বেশি পটাশিয়াম যুক্ত সবুজ শাক সবজি এবং রান্নার উপাদান ব্যবহার এ সতর্কতা অবলম্বন করে, নিজের ক্যালরির চাহিদা ও পর্যাপ্ত পুষ্টি উপাদান এর সমন্বিত খাবার খেয়ে, কিছু শারীরিক পরিশ্রম বা এক্টিভিটি করে, সুস্থতা বজায় রেখে জীবন কাটানো সম্ভব।\n\nহাই প্রেশার হলে যা খাবো\n\nজেনে রাখা ভাল, যারা হাই প্রেশার বা উচ্চ রক্তচাপ এ ভুগছেন, তারা যদি পটাশিয়াম সম্বলিত খাবার খান তবে তা রক্ত নালীর সুস্থতা রক্ষা এবং ইলেকট্রোলাইটস ব্যালেন্স সহ অনেক গুরুত্বপূর্ণ কাজ করে। এই জাতীয় খাবার গুলো হলো, আলু, মিষ্টি আলু, বাদাম বিশেষ করে কাঠবাদাম, কাজু বাদাম, বিভিন্ন সাদা বীচি, টমেটো, পালং শাক,কচু, মুলা, কমলা, মাল্টা, লেবু, কলা, ডাবের পানি এবং অন্যান্য শাক সবজি। এখানে উল্লেখ্য, সোডিয়াম এর এর মাত্রা কে ব্যালেন্স করতে পটাশিয়াম এর ভুমিকা অপরিসীম। তাই হাই প্রেশার বা উচ্চ রক্তচাপ এর রুগীদের খাবার গ্রহণে পটাশিয়াম সম্বলিত খাবার এর পরিমান বাড়িয়ে রক্তচাপ নিয়ন্ত্রণে রাখা বা কমিয়ে আনা সম্ভব।\n\nবিঃ দ্রঃ শুধুমাত্র উচ্চ রক্তচাপ বা হাই প্রেশারের রোগীদের জন্যই প্রযোজ্য। অন্যান্য রুগী বিশেষ করে কিডনী রুগীর কিন্তু উচ্চ রক্তচাপ আছে, তাদের জন্য খাদ্য বাছাই ও রান্নার প্রক্রিয়ায় ভিন্নতা রয়েছে।",
    "image": "assets/11.hihgpreser.jpg"
  },{
  "id": "22",
  "name": "মৃগীরোগ",
  "title": "মৃগীরোগের লক্ষণ ও চিকিৎসা",
  "description": "মৃগী স্নায়ুতন্ত্রের জটিলতাজনিত একটি রোগ। ৪০টিরও বেশি নিউরোলজিক্যাল রোগের মধ্যে সাধারণ একটি লক্ষণ হলো খিঁচুনি। সাধারণত, মস্তিষ্কের কোষগুলো একে অপরের সঙ্গে যোগাযোগ রক্ষা করে এবং অঙ্গপ্রত্যঙ্গকে সচল রাখে। কোনো কারণে মানবদেহের কার্য পরিচালনাকারী মস্তিষ্কের স্নায়ুতন্ত্রের উদ্দীপক ও নিবৃত্তিকারক অংশদ্বয়ের কার্যপ্রণালির ভারসাম্য নষ্ট হয়ে গেলে মৃগীরোগের লক্ষণ দেখা দিতে পারে\nযখন এ ধরনের হাজার থেকে লক্ষাধিক বৈদ্যুতিক শক্তি একই সময়ে ঘটে এবং যা মস্তিষ্কে অস্বাভাবিক অবস্থার সৃষ্টি করে, তার ফলাফল হতে পারে খিঁচুনি।\n সুস্থ–স্বাভাবিক একজন ব্যক্তি যদি হঠাৎ অস্বাভাবিকভাবে কাঁপুনি বা খিঁচুনির শিকার হন, চোখ-মুখ উল্টে ফেলে কিংবা কোনো শিশুর চোখের পাতা স্থির হয়ে যায়, একদৃষ্টিতে চেয়ে থাকে অথবা মানসিকভাবে সুস্থ কোনো ব্যক্তি যদি অস্বাভাবিক আচরণ শুরু করেন, তবে তাঁকে মৃগীরোগী হিসেবে চিহ্নিত করা যায়।  বিশ্বে পাঁচ কোটি মানুষের মৃগী রোগ আছে, যার শতকরা ৮০ ভাগ মানুষই থাকে মধ্যম ও নিম্ন আয়ের দেশে।\nমৃগীর প্রধান চ্যালেঞ্জ\nমৃগীরোগের ক্ষেত্রে রোগ নির্ণয় একটি বিষয়। এখানেই এই অবস্থাকে ঘিরে সামাজিক বিষয় বা নিষিদ্ধ, কল্পকাহিনিসহ অনেক ভুল ধারণা রয়েছে। কখনো কখনো এই অবস্থার চিকিৎসা নির্ণয় সঠিক নয়, যা ভুল বা বিলম্বিত চিকিৎসার কারণে সমস্যার কারণ হতে পারে।\nঅনেক সময় বলা হয়, এটা ভূতপ্রেত বা দুষ্ট আত্মা দ্বারা সৃষ্ট। এটা সত্য নয়। এর সঙ্গে অতীত জীবনের কোনো সম্পর্ক নেই। এটি একটি বৈজ্ঞানিক স্নায়বিক বিষয়, যা সঠিক চিকিৎসার মাধ্যমে নিয়ন্ত্রণ করা যেতে পারে।\nএপিডেমিওলজিক্যাল স্টাডি অব এপিলেপ্সি নির্দেশ করে যে সামগ্রিকভাবে মৃগীরোগের প্রকোপ নারীদের তুলনায় পুরুষদের মধ্যে সামান্য বেশি।\nমৃগীরোগ যে কারণে হয়\nমৃগীরোগ হওয়ার সুনির্দিষ্ট কারণ নেই এবং শতকরা ৭০ ভাগের ক্ষেত্রে কোনো কারণ বের করা সম্ভব হয়নি। তবে নিম্নোক্ত কারণগুলো থেকে মৃগীরোগ হওয়ার আশঙ্কা থাকে:\n• জন্মের আগে বা জন্মের সময় বা পরে মস্তিষ্কে আঘাত।\n• আঘাত এবং মস্তিষ্কে পর্যাপ্ত অক্সিজেনের অভাব।\n• সংক্রমণ যা মস্তিষ্কের ক্ষতি করে।\n• মস্তিষ্কে রক্ত চলাচলে প্রতিবন্ধকতা (স্ট্রোক বা অন্যান্য সমস্যা)।\n• মেহজমের সমস্যা বা পুষ্টির অভাব।\n• মস্তিষ্কের টিউমার।\n• অধিক মাত্রার জ্বর।\n• মস্তিষ্কে প্রদাহ।\n• এ ছাড়া অন্যান্য রোগ।\n৩০ থেকে ৪০ শতাংশ মৃগীরোগ জেনেটিক প্রবণতা দ্বারা সৃষ্ট। উত্তরাধিকারসূত্রে প্রাপ্ত মৃগীরোগে আক্রান্ত ব্যক্তিদের প্রথম পর্যায়ের আত্মীয়দের মৃগীরোগের ঝুঁকি দুই থেকে চার গুণ বেড়ে যায়।\nমৃগীরোগের লক্ষণ\n৪০ ধরনের মৃগীরোগ হতে পারে। মৃগী রোগীর মধ্যে নিম্নলিখিত যেকোনো একটি বা একাধিক লক্ষণ দেখা দিতে পারে:\n• হঠাৎ শরীরের কোনো অংশে খিঁচুনি শুরু হওয়া ও পর্যায়ক্রমে তা সারা শরীরে ছড়িয়ে পড়া।\n• হঠাৎ নমনীয়ভাবে ঢলে পড়া।\n• শরীর শক্ত হয়ে গিয়ে হঠাৎ পড়ে যাওয়া।\n• হঠাৎ জ্ঞান হারানো।\n• ঘন ঘন কাজে অমনোযোগী হয়ে পড়া।\n• ছোট বাচ্চাদের শরীর হঠাৎ ঝাঁকি খাওয়া।\n• হঠাৎ মাথা বা পিঠ কিংবা পুরো শরীর সামনে ঝুঁকে আসা।\n• হাত থেকে হঠাৎ করে কিছু ছিটকে পড়া।\n• হঠাৎ অস্বাভাবিক আচরণ শুরু করা এবং হাত, পা ও মুখের অস্বাভাবিক নড়াচড়া শুরু হওয়া।\n• হঠাৎ শরীরের কোনো অংশে ভিন্ন ধরনের অনুভূতি সৃষ্টি হওয়া।\nমৃগীরোগের ডায়াগনোসিস\n• রোগী এবং প্রত্যক্ষকারীর বিস্তারিত ইতিহাস।\n• রক্ত পরীক্ষা।\n• ইইজি।\n• মস্তিষ্কের এমআরএই এবং সিটি স্ক্যান।\n• সিএসএফ পরীক্ষা।\nখিঁচুনির সময় যা করা যাবে না\n• আতঙ্কিত বা ভীত হওয়া যাবে না।\n• খিঁচুনির সময় কোনোরূপ বাধা সৃষ্টি বা রোগীকে আঁকড়ে ধরার চেষ্টা করা যাবে না; এতে রোগী ও সাহায্যকারী উভয়ই আহত হতে পারে।\n• রোগীর মুখে চামড়ার জুতো বা চামড়ার তৈরি অন্য কিছু, লোহার শিক ইত্যাদি চেপে ধরা উচিত হবে না। এতে রোগীর উপকারের চেয়ে ক্ষতি বেশি হয়ে থাকে।\n• রোগী পুরোপুরি সচেতন না হওয়া পর্যন্ত পানি বা অন্য কোনো পানীয় দেওয়া যাবে না।\n• সাধারণত খিঁচুনি দুই মিনিটের বেশি স্থায়ী হয় না এবং এরপর রোগী গভীর ঘুমে আচ্ছন্ন হয়ে পড়ে।\nকখন চিকিৎসার প্রয়োজন\nনিম্নলিখিত লক্ষণগুলো দেখা দিলে রোগীকে চিকিৎসকের শরণাপন্ন হতে হবে।\n• খিঁচুনির স্থায়িত্ব পাঁচ মিনিটের বেশি হলে।\n• রোগীর শ্বাস-প্রশ্বাসের সমস্যা হলে।\n• রোগী একনাগাড়ে অনেকক্ষণ ধরে বিভ্রান্ত হয়ে থাকলে কিংবা অচেতন থাকলে।\n• খিঁচুনির সময়ে রোগী কোনোভাবে আহত হলে।\n• রোগী প্রথমবারের মতো মৃগীতে আক্রান্ত হলে বিস্তারিত জানার জন্য নিকটস্থ হাসপাতালের নিউরোলজি বিভাগ বা কোনো নিউরোলজিস্টের সঙ্গে যোগাযোগ করতে হবে।\nমৃগীরোগের চিকিৎসা\nমৃগীরোগের চিকিৎসা প্রধানত কয়েকটি বিষয়ের ওপর নির্ভরশীল; যেমন:\nঅ্যান্টি-এপিলেপটিক ওষুধ\nঅ্যান্টি-এপিলেপটিক ওষুধগুলোর সাধারণত পছন্দসই চিকিৎসাব্যবস্থা। প্রতিবেদন থেকে জানা গিয়েছে, ৭০ শতাংশ ঘটনায় ওষুধ দিয়েই উপসর্গগুলো বা খিঁচুনি নিয়ন্ত্রণ বা নিরাময় করা গিয়েছে। মস্তিষ্ক থেকে নিঃসৃত হওয়া রাসায়নিকগুলোর পরিমাণ পরিবর্তন করে এই ওষুধগুলো খিঁচুনির তীব্রতা ও পুনরাবৃত্তির হার হ্রাস করতে সাহায্য করে। যদিও এই ওষুধগুলো মৃগীরোগের নিরাময় করতে পারে না, কিন্তু নিয়মিত চিকিৎসায় খিঁচুনির ঘটনার পুনরাবৃত্তির হার হ্রাস করে। এই ওষুধগুলো বিভিন্ন ধরনের পাওয়া যায়।\nচিকিৎসার শুরুতে ওষুধ অল্প মাত্রায় প্রয়োগ করা হয় এবং খিঁচুনির ঘটনা না থামা পর্যন্ত পর্যায়ক্রমে ধীরে ধীরে ওষুধের মাত্রা বৃদ্ধি করা হয়। কোনো অর্থপূর্ণ প্রতিক্রিয়া বা উন্নতি না দেখা গেলে চিকিৎসক ওষুধ পরিবর্তন করতে পারেন। মৃগীরোগের ধরনের ওপরে ওষুধের ধরন নির্ভর করে এবং শুধু একজন চিকিৎসকই এই ওষুধগুলো প্রেসক্রাইব করতে পারেন। রোগী যদি অন্য কোনো ওষুধ নিতে থাকেন, তাহলে ডাক্তারকে তা জানাতে হবে।\nকোনো পার্শ্বপ্রতিক্রিয়া দেখা দিলে তৎক্ষণাৎ তা ডাক্তারকে জানাতে হবে। সুতরাং যেভাবে পরামর্শ দেওয়া হয়েছে, ওষুধগুলো ঠিক সেইভাবেই সেবন করতে হবে। ওষুধের মাত্রা পরিবর্তন করার আগে ডাক্তারের সঙ্গে কথা বলে নিতে হবে। ডাক্তারের অনুমতি ছাড়া ওষুধ বন্ধ করা যাবে না। রোগীর মেজাজের কোনো পরিবর্তন লক্ষ করলে ডাক্তারকে তা জানাতে হবে। সময়ের সঙ্গে সঙ্গে অধিকাংশ অ্যান্টি-এপিলেপটিক ওষুধই বন্ধ করে দেওয়া হয় এবং রোগী কোনো উপসর্গ ছাড়াই বাঁচতে পারবেন।\nশল্য চিকিৎসা\nওষুধে খিঁচুনি নিয়ন্ত্রণে না এলে অথবা বেশ কিছু পার্শ্বপ্রতিক্রিয়া দেখা দিলে শল্য চিকিৎসা করার পরামর্শ দেওয়া হতে পারে। অস্ত্রোপচারের সময় মস্তিষ্কের প্রভাবিত অংশ বাদ দেওয়া হয়। অস্ত্রোপচার তখনই করা হয়, যখন মস্তিষ্কের খুব ছোট এলাকা প্রভাবিত হয় এবং সেই এলাকা শরীরের কোনো গুরুত্বপূর্ণ কাজ, যেমন: বাক্\u200Cশক্তি, শ্রবণশক্তি, চলাফেরা, অঙ্গপ্রত্যঙ্গের নড়াচড়া ও সমন্বয় ইত্যাদির কোনো ক্ষতি করে না।\nএ ছাড়া কিটো-জেনিক ডায়েট, ইপিলেপসি সার্জারি, ভেগাল নার্ভ স্টিমুলেশন (ভিএনএস), রেসপন্সিভ নার্ভ স্টিমুলেশন (আরএনএস) স্টেরিওট্যাকটিক সার্জারি ইত্যাদির মাধ্যমে চিকিৎসা করা হয়। এসব চিকিৎসা সাধারণত উন্নত বিশ্বে হয়ে থাকে।\nজীবনধারার ব্যবস্থাপনা\nখিঁচুনির নিয়ন্ত্রণ জরুরি কারণ এটি বিপজ্জনক এবং জটিল সমস্যার সৃষ্টি করতে পারে।\n• নিয়মিত ওষুধ সেবন করা। ডাক্তারের অনুমতি ছাড়া ওষুধ বন্ধ কর যাবে না।\n• খিঁচুনি বা মৃগীরোগ শুরুর কারণ খুঁজে বের করুন। খুব সাধারণ কারণগুলো হলো নিয়মিত ওষুধ না খাওয়া, মানসিক চাপ, খাওয়াদাওয়ায় অনিয়ম, মদ্যপান, অনিদ্রা, উজ্জ্বল আলো, জোরে আওয়াজ ইত্যাদি খিঁচুনি সৃষ্টি করে।\n• খিঁচুনি কবে ও কখন শুরু হলো, এর তীব্রতা কত, কতক্ষণ ধরে হয়েছে এবং তার সঙ্গে খিঁচুনি শুরুর আগে আপনি কী করছিলেন, তা বিস্তারিত লিখে রাখুন।\n• খিঁচুনি শুরুর কারণগুলোকে মোকাবিলা করার চেষ্টা করার নিয়ম—\n১. নিয়মিত ওষুধ সেবন করা।\n২. খাওয়াদাওয়া সময়মতো করা।\n৩. ঘুমানোর জন্য তাড়াতাড়ি শুয়ে পড়ার চেষ্টা করা।\n৪. শ্বাসের হালকা ব্যায়াম করা।\n৫. মদ্যপান না করা।\n৬. নেশাজাতীয় ওষুধ সেবন না করা।\n• খিঁচুনি খুব ঘন ঘন হলে গাড়ি চালানো, সাঁতার কাটা এবং রান্না করা যাবে না। কারণ, এগুলো করার সময় খিঁচুনি হলে তা খুবই ক্ষতিকারক হবে।\n• বাড়ির আসবাবপত্রগুলোর কোণ মসৃণ হতে হবে।\n• স্নান করার সময় স্নানঘরের দরজা বন্ধ করা যাবে না।\n• বাথটাবে স্নান করার বদলে শাওয়ার ব্যবহার করতে হবে। এতে খিঁচুনি শুরু হলে বাথটাবে ডুবে যাওয়ার আশঙ্কা থাকবে না।\n• সাঁতার কাটার সময় এমন সঙ্গী সঙ্গে রাখুন, যিনি আপনার খিঁচুনি শুরু হলে আপনাকে উদ্ধার করতে পারবেন।\n• ঘরের বাইরে কোনো খেলাধুলার সময় মাথায় হেলমেট ব্যবহার করতে হবে।\nখিঁচুনিতে আক্রান্ত রোগের প্রাথমিক চিকিৎসা\n• আক্রান্ত রোগীকে মেঝেতে শুইয়ে দিতে হবে এবং গায়ের কাপড় খুলে দিতে হবে।\n• আশপাশের ধারালো জিনিসপত্র সরিয়ে ফেলতে হবে।\n• রোগীকে একপাশে করে শোয়াতে হবে যাতে করে লালা বা থুতু মুখ থেকে বেরিয়ে আসতে পারে।\n• মাথার নিচে নরম কাপড় ভাঁজ করে দিতে হবে।\n• রোগীর মুখে কোনো কিছু দেওয়া যাবে না।\n• খিঁচুনির পরে রোগীকে কিছুক্ষণ বিশ্রাম বা ঘুমাতে দিতে হবে।\nমৃগীরোগে আক্রান্ত বেশির ভাগ মানুষ সঠিক চিকিৎসা এবং স্বাস্থ্যসেবা নিলে সুস্থ এবং স্বাভাবিক জীবন যাপন করতে পারবেন।\n",
  "image": "assets/12.mirigi.jpg"
},
  {
    "id": "23",
    "name": "দুশ্চিন্তা ও অস্থিরতা",
    "title": "অতিরিক্ত দুশ্চিন্তা সামলাবেন কীভাবে?",
    "description": "সালমার সবকিছু নিয়েই দুশ্চিন্তা। ছেলেমেয়ের স্কুল, বাসার রান্নাবান্না, নিজের শরীর, পরিবারের সবার নিরাপদে বাসায় ফেরা—সবকিছুতেই চিন্তার শেষ নেই। ভয় হয়, যেন কোনো খারাপ কিছু ঘটতে যাচ্ছে। কিছুই যেন ঠিকমতো হবে না। এ কারণে তাঁর মেজাজও থাকে খিটখিটে, অস্থিরতা বা অশান্তির একটা ভাব। শারীরিক নানা সমস্যা, যেমন পায়ে; মাথাব্যথা, বুক ধড়ফড়, পেটে সমস্যা, শারীরিক ক্লান্তি, ঝিমঝিম ভাব, ঠিকমতো ঘুম না হওয়া, শরীরের নানা ব্যথা ইত্যাদি। অনেক পরীক্ষা-নিরীক্ষার পরও যখন কোনো সমস্যা পাওয়া যায় না, চিকিৎসক জানান যে শরীরের ভেতরে কোনো সমস্যা না থাকলেও অতিরিক্ত উদ্বেগ বা ‘টেনশনে’ ভোগার কারণে এসব শারীরিক কষ্ট হচ্ছে।\nঅতিরিক্ত ‘টেনশন’ বা উদ্বেগে ভোগা একধরনের সমস্যা। একে অ্যাংজাইটি ডিসঅর্ডার বলা হয়। এ ক্ষেত্রে ছোটখাটো সমস্যা তারা অনেক বড় করে দেখে এবং যেকোনো বিষয়ের নেতিবাচক দিকটাই তাদের সামনে চলে আসে। এরা ছোটখাটো চাপ মোকাবিলা করতে হিমশিম খায়, যা জীবনের স্বাভাবিক গুণগত মান নানাভাবে (কর্মদক্ষতা, পারস্পরিক সম্পর্ক, জীবন উপভোগ করা ইত্যাদি) কমিয়ে দেয়।\n\nঅতিরিক্ত দুশ্চিন্তা কীভাবে মোকাবিলা করবেন?\n•নিজেকে যথাসম্ভব রিলাক্সড রাখুন: অতিরিক্ত দুশ্চিন্তা বা উদ্বেগে ভুক্তভোগী ব্যক্তির মন ও শরীর সব সময় ‘টেনসন্ড’ থাকে বলে শরীর ও মন যাতে রিলাক্সড থাকে, সেটা চেষ্টা করা উচিত।\nনিয়মিত ব্যায়াম করুন অথবা প্রতিদিন অন্তত ৪০ মিনিট দ্রুত হাঁটুন। দেখবেন আপনার শরীর ও মন কিছুদিন পরে অনেক রিলাক্সড বা শান্ত বোধ করবেন।\nপ্রতিদিন অন্তত দুই থেকে তিনবার শ্বাস-প্রশ্বাসের ব্যায়াম করা যেতে পারে। এ ক্ষেত্রে ধীরে ধীরে (৪-৫ সেকেন্ড ধরে) লম্বা করে পেট ভরে শ্বাস নিয়ে কিছুক্ষণ (৪-৫ সেকেন্ড) ধরে রেখে ধীরে ধীরে (৪-৫ সেকেন্ড ধরে) বের করে দিতে হবে। এ রকম ১০-১২ বার করবেন। এ সময় সম্পূর্ণ মনোযোগ আপনার শ্বাস-প্রশ্বাস বা শরীরের দিকে রাখুন। রিলাক্সেসনের জন্য এটা বিজ্ঞানসম্মত একটা চমৎকার ও সহজ পদ্ধতি।\nদুশ্চিন্তাকে প্রশ্রয় না: যেকোনো নেতিবাচক চিন্তা বা দুশ্চিন্তা একবার মাথায় ঢুকলে সেগুলো আরও নেতিবাচক চিন্তা মাথায় আনে, যা শেষ পর্যন্ত হতোদ্যম করা ছাড়া কিছুই করে না। কাজেই প্রথম থেকেই কোনো নেতিবাচক চিন্তা এলে সেটা নিয়ে না ভেবে মন সঙ্গে সঙ্গে অন্যদিকে সরিয়ে ফেলুন বা নিজেকে অন্য কাজে নিয়োজিত করুন (যেসব কাজে আপনার মনোযোগ লাগবে)। গুনগুন করে গান গাওয়া বা শ্বাস-প্রশ্বাসের ব্যায়াম এ ক্ষেত্রে খুব সাহায্য হতে পারে।\n•সামাজিক মেলামেশা বাড়া: দুশ্চিন্তা, অশান্তি, অস্থিরতা, মন খারাপ কমানোর অন্যতম উপায় হলো সামাজিক মেলামেশা বাড়ানো। দেখা যায়, যাঁদের বন্ধুবান্ধব বেশি বা নানা ধরনের মানুষের সঙ্গে সংযোগ রয়েছে, তাঁদের মানসিক স্বাস্থ্য তুলনামূলকভাবে ভালো থাকে। আপনার চারপাশের অনেক শুভাকাঙ্ক্ষী বা বন্ধুবান্ধব, সজ্জন ব্যক্তিদের দ্বারা মানসিকভাবে যুক্ত আছেন—এই বোধ আপনাকে মানসিকভাবে অনেক ভালো রাখবে। তবে সেটা যেন ফেসবুক বা সোশ্যাল মিডিয়ায় সীমাবদ্ধ না হয়। কাজেই মাঝেমধ্যে সপ্তাহের কাজের ভিড়ে কিছুটা সময় রাখুন বন্ধু-আত্মীয়-প্রতিবেশীর সঙ্গে নিরবচ্ছিন্ন আড্ডা বা সময় কাটানোর জন্য।\nনিজের জন্য প্রতিদিন কিছু সময় রাখুন: প্রতিদিন খুব অল্প সময় হলেও নিজের জন্য কিছু সময় রাখুন। এ সময়টায় করার জন্য না করে বা দায়িত্বের জন্য না করে আপনার যেভাবে ভালো লাগে সেভাবে কাটান অথবা ভালো লাগার কোনো কাজ করুন।\n•গ্রহণযোগ্যতা বাড়া: জীবনের নানা কিছু, সেটা সন্তানের পড়াশোনা, বাসার গৃহকর্মীর কাজ, জীবনসঙ্গীর সঙ্গে সম্পর্ক, অথবা যেকোনো কিছু—সব কিন্তু আপনার চাহিদা বা প্রত্যাশার মতো হবে না। অনেক কিছু পাওয়ার সঙ্গে সঙ্গে নানা ‘না’ পাওয়াও থাকবে। কাজেই আপনার মনকে যদি ছোটখাটো ব্যর্থতা গ্রহণ করার জন্য প্রস্তুত করতে পারেন, তাহলে অনেক কিছুই দেখবেন সহজ হয়ে যাবে।\nসেই সঙ্গে প্রতিনিয়ত যদি আপনার জীবনের ইতিবাচক দিকগুলোর (সেটা আপাতভাবে যত ছোটই মনে হোক না কেন) দিকে মনোযোগ দেন, তাহলে একরকম মানসিক শক্তি পাবেন। একটু মনোযোগ দিলে দেখবেন, প্রতিদিনই ছোটখাটো অনেক কিছুই ভালোভাবে ঘটছে, অথবা দিন শেষে অনেক ভালো মুহূর্তই জমা হচ্ছে আপনার কোটায়। সুতরাং মনোযোগী হোন আপনার জীবনের ইতিবাচক বিষয়ের প্রতি এবং নিজের বা অন্যদের ব্যর্থতা বা ছোটখাটো ভুলত্রুটি যথাসম্ভব উপেক্ষা করুন। সেই সঙ্গে ভালোবাসুন নিজেকে। মনে রাখবেন, নিজেকে ভালো রাখতে পারলেই ভালোবাসার মানুষদের জন্য যখন কিছু করবেন, সেটা গুণগত দিক দিয়েও উৎকর্ষ হবে।",
    "image": "assets/13.duschinta.jpg"
  }
]